上帝十條誡

第一誡：
我以外，你毋通有別的上帝。

第二誡：
毋通為著家己雕刻偶像：不論天 頂、地上，及地下水內所有的物， 攏毋通作因的像，毋通敬拜因，也毋通服事因：因為我耶和華你的上帝 斷斷毋容允用別的上帝匹配我。怨 恨我的，我歸咎伊的罪，由父到子 到三四代；疼我、守我誡命的，我施 恩互伊直到千代 。

第三誡：
毋通濫糝稱耶和華你的上帝的名； 因為濫糝稱祂的名的，耶和華的確無掠伊做無罪。

第四誡：
著記得安息日，守伊做聖；六日內 應該著磨，做你一切的工，獨獨第七日，就是向耶和華你的上帝來守 的安息；此日你及你的子、查某子、奴僕、女婢、精牲，以及惦佇你 中間的出外人，一切的工攏 毋通 做；因為六日內，耶和華創造天， 地，海及彼中間萬物，第七日就 息；所以耶和華賜福佇安息日，設 立伊做聖。

第五誡：
著孝敬你的老父，你的老母；互你 的日子佇耶和華你的上帝所賞賜你的地，得著久長。
　　
第六誡：
毋通害死人。

第七誡：
毋通行姦淫。

第八誡：
毋通偷提。

第九誡：
毋通做假的干證，陷害你的厝邊。

第十誡：
毋通貪你的厝邊的厝，也毋通貪你的厝邊的某、奴僕、女婢、牛、驢，以及你的厝邊一切所有的。
                                                        (出埃及記20：3-17)

