68. 主耶穌放拺祢寶座冕旒

1.
主耶穌放拺祢寶座冕旒，
為著我降生惦地上，
總是伯利恆客館無所在
通迎接我主惦彼內。
請來入我心，主耶穌，
佇我心有位做寶座。

2.
聖城門大開，眾天使吟詩，
啲報傳主作王威儀，
總是主降世，卑微惦地上，
閣謙卑來作人模樣。
請來入我心，主耶穌，
佇我心有位做寶座。

3.
飛鳥有巢歇，狐狸有孔住，
佇蔭影樹林來生活，
總是主耶穌用草做床舖，
佇曠野極淒凊荒埔。
請來入我心，主耶穌，
佇我心有位做寶座。

4.
主祢來世間傳活命真理，
通互人得自由免死，
總是人凌辱殘忍款待祢，
佇城外各各他釘死。
請來入我心，主耶穌，
佇我心有位做寶座。

5.
聖城門大開，眾天使吟詩，
主閣來得榮顯彼時，
願救主叫我，給我講，「請來，
我身邊有備辦所在。」 
我心就歡喜，主耶穌，
祢導我入天堂門戶。 阿們。