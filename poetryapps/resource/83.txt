83.耶穌基督聽候

1.耶穌基督聽候，聽候佇路邊，
孤單家己食飯，無人做厝邊。
請聽，主耶穌，我也真孤單，
無論朋友、生分，堪得聽候祢。
2.耶穌基督受氣，受氣佇路邊，
不義直直加添，向望攏消離。
請聽，主耶穌，我也真受氣，
為上帝國緣故，及祢同受氣。
3.耶穌基督醫治，醫治佇路邊，
所有艱苦病痛，按手得醫治。 
請聽，主耶穌，我也同情， 
助我出力關心，醫治親像祢。
4.耶穌基督跳舞，跳舞佇路邊，
所有怨恨、嫉妒，用疼來勝利。
請聽，主耶穌，我也著得勝，
贏過餒志、僥疑，跳舞我陪祢。
5.耶穌基督呼召，呼召佇路邊，
「啥人同行天路，我欲引導伊。」
請聽，主耶穌，助我免驚惶，
行我頭前一步，我欲跟隨祢。