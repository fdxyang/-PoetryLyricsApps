121. 上帝疼痛贏過一切

1.
上帝疼痛贏過一切，天頂歡喜降落地，
求祢惦阮卑微心內，顯出祢極大仁愛；
救主祢是慈悲憐憫，祢的疼無限純真，
將祢救恩此時降臨，進入阮驚惶的心。

2.
全能救主施落拯救，主祢活命阮承受，
做祢聖殿，願祢降臨，永遠無離惦阮心；
阮欲親像天使天軍，時常謳咾祢大恩，
永遠感謝謳咾聖名，榮耀祢完全的疼。

3.
求祢重新造阮心神，清氣無點無皺面，
互阮看見祢大救恩，完全歸向來親近；
互阮榮光閣再榮光，直到阮進入樂園，
奉獻冕旒佇主面前，謳咾稱呼永無停。