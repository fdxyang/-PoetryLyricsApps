啟應文44 以賽亞40

恁的上帝講：
@@「著安慰，安慰我的子民！
著溫柔對耶路撒冷宣佈：
@@因受壓迫勞苦的日子已經滿，
因的罪債已經還清楚；
@@因為著家己的罪已經受著上主加倍的刑罰。」
有聲喝講：「著佇曠野準備上主的路，
@@佇荒埔修平咱的上帝的大路。
逐個山谷攏欲填互淀，
@@大細的山頭攏欲掘互低；
彎越的欲改互直，
@@嵁硈的欲修互平。
上主的榮光一定顯現；
@@所有的人攏會看見。」
@@（齊）上主有按呢親嘴宣佈。
有聲講：「你著宣佈！」
@@我講：「欲宣佈甚麼？」
著講：「人攏親像草，
@@[亻因]的榮光親像山野的花。
草會焦，花會謝，
@@因為上主的氣吹佇頂面。
@@（齊）人攏真正親像草。
草會焦，花會謝，
@@呣拘咱上主的話永遠㬟改變。」
報好消息互錫安的人啊，著上高山；
@@報好消息互耶路撒冷的人啊，著大聲喝。
著大聲喝，呣免驚，
@@對猶大的城講：恁的上帝來啦！
看，至高的上主欲帶大權能來臨，
@@欲用權力治理；
看，祂搶轉來的人欲及祂做伙來，
@@祂拯救的子民行佇祂頭前。
祂欲親像牧者顧祂的羊群，
@@欲用手擁倚羊仔子，抱佇胸前；
@@（齊）祂欲導許個互羊仔吸奶的羊母勻勻仔行。