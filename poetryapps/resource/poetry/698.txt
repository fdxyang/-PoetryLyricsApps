啟應文48 以賽亞53

咱所聽著的，啥人會相信？
@@上主的氣力曾對啥人顯示？
上主互伊的僕人親像新的芛[艹吐]出來，
@@親像根對焦地發出來。
伊無好形狀，無好看頭通吸引咱；
@@嘛無好看的外貌互咱通欣慕。
伊互人看輕，受人棄拺，
@@受真多苦難，經歷逐款病疼。
人掩面呣看伊；
@@咱藐視伊，無給尊重。
伊確實有擔當咱的憂悶，
@@替咱忍受苦難。
總是咱想講伊受責罰，
@@互上帝拍，受苦楚。
伊為著咱的過失互槍鑿，
@@為著咱的罪過受硩碎；
伊擔當刑罰，咱得著平安；
@@伊受拍傷，咱得著醫好。
咱攏親像羊迷路；
@@逐個人行家己的路。
@@（齊）上主將咱眾人的罪攏歸佇伊身上。
伊受壓迫，受苦楚，
@@總是伊忍受無出聲；
伊親像羊羔互人牽去刣，
@@親像羊母互人剪毛；
@@（齊）伊攏無出聲。
伊受無公道的審判，互人掠去；
@@豈有人關心伊的遭遇？
伊為著我的子民的罪過受鞭拍；
@@伊受處死，對人間消失。
雖然伊無用暴力，
@@無講詭計的話，
人將伊及歹人埋做堆，
@@互伊及好額人仝墓地。
總是上主的旨意互伊受鞭拍，受苦楚，
@@互伊通獻性命贖人的罪。
伊會長歲壽，看著子子孫孫，
@@互上主的旨意通通過伊來實現。
經過受苦，伊會看見光；
@@對伊的體驗，伊會心滿意足。
我義的僕人欲互真多人成為義人；
@@伊欲擔當因的罪過。
所以，我欲互伊及有地位的人分所得著的份額，
@@互伊及強猛的人分戰利品。
因為伊放拺性命到死，
@@列入罪人的名單，
總是伊擔當真多人的罪，
@@替罪犯求赦免。