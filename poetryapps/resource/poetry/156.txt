156. 慈愛的父，所疼的主

1.
慈愛的父，所疼的主，
求赦阮得罪祢； 
閣賞賜阮心神正義，
互阮用聖潔服事祢，
心存敬虔吟詩。

2.
阮愛學習在早使徒
佇加利利的海； 
受主揀召家業無愛，
專心隨主入心靈界，
常常歡喜服事。

3.
阮今欣慕心神恬靜，
親像惦高山頂；
救主及父交陪情景，
助阮學主心得安寧，
加添疼主心情。

4.
阮愛安靜閣大恭敬，
尋主滿心歡喜；
會通聽祢至好教示，
願祢助阮承受真理，
若食嗎哪滋味。

5.
求祢施恩若天落雨，
洗除闘爭怨聲；
求祢除阮憂愁驚惶，
助阮一切所講所行， 　
有祢和平、相疼。