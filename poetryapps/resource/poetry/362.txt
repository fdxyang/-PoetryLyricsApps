362. 我心神著歡喜起來

1.
我心神著歡喜起來，離開悲傷憂鬱地界，
向前進入光明聖殿，歡喜服事，誠心敬虔；
因為救主恩典無限，賜咱奇妙福音大餐，
主佇天頂掌權治理，猶久俯落及咱徛起。

2.
咱若新娘出來迎接，恭敬及親愛主相見，
祂欲施落活命恩愛，佇咱心外拍門等待；
今緊開門請主入來，及祂親密恭敬服事，
閣對主講，「我迎接祢，」對今無閣及主相離。

3.
主是日頭照我一生，大光照我心靈精英，
祢是人類最大快樂，活命水源給我賜福；
跪祢腳下謙卑求恩，互我堪得及祢親近，
領受對天福氣米糧，榮光主名，心得培養。

4.
活命真餅，阮今求祢，互阮歡喜遵趁聖旨，
受祢邀請，得祢招待，願阮用疼報祢仁愛；
對這宴席互阮曉悟，寶貝仁愛無量無數，
阮對所受恩典宴席，互阮佇天及主永徛。

阿們。