啟應文37 箴言23

我的子啊，你的心若有智慧，
@@我的心會真歡喜。
你的嘴若講正直，
@@我的心會真快樂。
呣通欣慕歹人，
@@著不時敬畏上主；
將來一定有向望，
@@你的向望㬟無去。
我的子啊，著聽，著有智慧，
@@互你的心行正直的路。
著聽趁生你的老父；
@@你的老母老的時嘛呣通看輕伊。
著買真理，呣通賣；
@@嘛著買智慧、教示及明理。
正直的人的老父會大快樂；
@@人生著智慧的子會因為伊大歡喜。
著互你的父母歡喜，
@@互生你的老母快樂。
我的子啊，著將你的心交託我，
@@目睭著注意看我的道路。