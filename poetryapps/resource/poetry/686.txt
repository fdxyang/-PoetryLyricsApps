啟應文36 箴言8

著聽！智慧啲叫；
@@聰明啲出聲。
智慧佇路邊高的所在，
@@徛佇十字路口。
智慧佇成門口，
@@佇人啲出入的所在大聲喝：
眾人啊，我叫恁；
@@世間人啊，我對恁講：
戇直的人啊，著學習精明；
@@愚戇的人啊，著追求聰明。
著聽，我欲講極好的事，
@@欲論正直的代誌。
佇創造的起頭上主先造我；
@@自古以來，我是祂頭一個創造的。
佇上起頭，佇創造世界以前，
@@對極古早，祂造我。
我出世的時猶未有深淵，
@@嘛猶未有海洋。
我出母胎的時，大山猶未受造，
@@小山嘛猶未形成。
彼時，大地及田野猶未創造，
@@連地上頭一把土粉嘛猶未有，
猶未安置穹蒼，猶未佇海面畫地平線，
@@彼時，我已經佇遐。
祂佇空中佈置雲彩，
@@互深淵的水泉淐出來，
給海定界線，互海水㬟[足般]過界，給大地下地基，
@@彼時，我已經佇遐。
彼時，我佇祂身邊做師傅頭，逐日互祂歡喜。
@@我不時佇祂面前歡喜快樂：
意愛祂互人徛起的世界，
@@歡喜祂創造的世間人。
今，我的子啊，著聽趁我；
@@遵行我道路的人真有福氣！
著聽教示來得著智慧，
@@呣通拒絕。
聽趁我的人真有福氣！
@@[亻因]逐日佇我的門口啲等，佇我的門邊啲聽候。
尋著我的人就是尋著性命；
@@伊會對上主得著恩惠。
