435. 今咱大家來吟詩

1.今咱大家來吟詩，
感謝上帝過新年； 
世間日子真快過，
緊行天路著及時，
緊行天路著及時。
2.何況性命無定著，
若賊趇我佇暗暝；
緊行天路莫延遲，
向前直到主身邊，
向前直到主身邊。
3.人世間若眠夢，  
  功名富貴攏空空；
  啥時才是做細子，
  一目久變老人，
一目久變老人。
4.一代過了又一代，
  親像草木冬過冬；
  緊行天路莫延遲，
  日日致意主的工， 
日日致意主的工。
5.新春萬物攏換新，
  求主也換我心神；   
  今年逐項所著做，
  求主互我照準繩， 
求主互我照準繩。
6.福音真理大進步，
  日日靠主堅固信；   
  緊行天路莫延遲，
  言語品行換做新，  
  言語品行換做新。