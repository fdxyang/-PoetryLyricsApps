77.約但河邊約翰講明

1.
約但河邊約翰講明，救主臨到迫近目前；
今著來聽這好消息，是對萬王的王來得。

2.
逐人心肝著洗清氣，道路修直互主歡喜；
佇咱心內備辦所在，尊貴人客才欲入來。

3.
主祢做阮至大拯救，做阮保護及大報賞；
若無主恩阮就消無，若花謝去連鞭歸土。

4.
求祢伸手給阮醫好，牽阮起來免閣跋倒；
閣用大光來照萬民，也用仁愛充滿地面。

5.
謳咾聖子放拺座位，甘願降世來救人類；
謳咾稱呼也歸天父，也歸聖神三位一體。