552. 大家勇敢同齊腳步

1.
大家勇敢同齊腳步，雖然經過烏暗路，
咱的頭前遙遠路途有咱救主啲保護；
星啲導路燦爛光明，攑頭看伊來進前。
倚靠上帝好膽進前，著進前，著進前，
倚靠我主來進前。

2.
功名富貴放佇後面，專心為主來精進，
為著正義應該勇猛，修整戰甲來進前；
無靠勢力，無靠本事，倚靠全能咱的主。
倚靠上帝好膽進前，著進前，著進前，
倚靠我主來進前。

3.
莫互名聲、人情、勢力引誘、纏絆及迷惑，
聽趁命令向主正路，無趁世間的法度；
屬世私慾以及虛榮應該攏總除到清。
倚靠上帝好膽進前，著進前，著進前，
倚靠我主來進前。

4.
咱若專心行主正路，真實跟隨主耶穌，
到尾福氣、平安、歡喜，主欲賜咱到滿意；
咱著時常同齊腳步，勇敢經過烏暗路。
倚靠上帝好膽進前，著進前，著進前，
倚靠我主來進前。