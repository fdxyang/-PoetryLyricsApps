584. 至聖救主，罪人朋友

1.
至聖救主，罪人朋友，
軟弱的人是祢所救；
盡一世人牽我的手，
助我來倚靠祢。

2.
及主交陪永有福氣，
失落家業也免掛意；
結連相通若樹及枝，
猶原是倚靠祢。

3.
一生拖磨、厭倦、憂悶，
救主逐位互我親近；
受祢照顧心肝安穩，
攏是對倚靠祢。 

4.
有時憂悶受祢教督，
攑目無親，也無快樂；
甘願忍受，歡喜降服，
決意欲倚靠祢。

5.
豈採行到凄凊路途，
光景好，莿仔滿埔；
得著救主安慰照顧，
因為我倚靠祢。

6.
我若向望天堂福氣，
及主交通攏免失志；
吞愞聽候，攏無僥疑，
專心欲倚靠祢。