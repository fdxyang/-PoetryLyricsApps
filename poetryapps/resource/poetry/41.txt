41. 請來，請來，以馬內利

1.
請來，請來，以馬內利，
救贖以色列眾子兒；
因受遷徙失志傷心，
攑頭向望聖子降臨。
歡喜，歡喜，以馬內利，
以色列啊，主欲來臨。

2.
請來，請來，耶西根枝，
解放撒但手內百姓，
拯救離開地獄免死，
脫出死無墳墓勝利。
歡喜，歡喜，以馬內利，
以色列啊，主欲來臨。

3.
請來，請來，大闢鎖匙，
恩典的門為阮大開，
透天的路為阮開拓，
斷絕死失永遠快樂。
歡喜，歡喜，以馬內利，
以色列啊，主欲來臨。

4.
請來，請來，清早黎明，
待降快樂充滿心靈，
趕散遮蓋烏暗雲霧，
一切死失權勢消除。
歡喜，歡喜，以馬內利，
以色列啊，主欲來臨。

5.
請來，請來，全能主宰，
早前祢曾出現西乃，
佇遐為子民定律例，
榮光威嚴顯赫天下。
歡喜，歡喜，以馬內利，
以色列啊，主欲來臨。

6.
請來，請來，至高智慧，
完整排列宇宙萬類，
報阮識祢真理活路，
導阮行入佇祢真道。
歡喜，歡喜，以馬內利，
以色列啊，主欲來臨。

7.
請來，請來，萬國熱望，
人類結連、合一、認同；
嫉妒、怨恨、鬥爭攏停，
普世享受屬天和平。
歡喜，歡喜，以馬內利，
以色列啊，主欲來臨。