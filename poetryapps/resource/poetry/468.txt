468. 萬國萬人攏有一擺

1.
萬國萬人攏有一擺決心歸主是應該，
真假善惡時常鬪爭，到底你倚叨一旁？
遠大目標重新立志，定你亨通抑衰微，
你所揀選趕緊決定，欲惦烏暗抑光明。

2.
為著真理有時剋虧，好膽擁護是寶貴，
擒住真理，看輕名利，行義到尾會勝利；
勇敢的人揀選真理，小膽的人閃避伊，
前所拒絕好的信仰，到尾眾人會意向。

3.
雖然罪惡暫時縱橫，到尾真理穩得勝，
雖有重刑做伊份額，抑是地位受屯踏；
這樣苦楚致蔭將來，佇遙遠未知世界，
上帝徛佇你我身邊，保守看顧祂子兒。