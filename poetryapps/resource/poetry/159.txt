159. 主惦我心內，無驚惶自在

1.
主惦我心內，無驚惶自在，
此世間只有祢是我所愛；
暝日我心神數念祢無停，
祢做我光燈，互我有光明。

2.
主做我智慧，互我通倚靠，
逐時刻惦佇祢，受祢照顧；
祢作我天父，我作祢的子，
祢及我結連，我及祢同行。 

3.
世間無一項比祢卡寶貝，
因為祢屬佇我，永遠㬟廢；
祢是我一切，我欲信靠祢，
天頂的君王，世間無通比。

4.
天頂的君王，互我會得勝，
願祢導我到天，永惦天庭；
或是有艱難，抑是大變遷，
我決斷隨主，永遠無厭倦。
阿們。