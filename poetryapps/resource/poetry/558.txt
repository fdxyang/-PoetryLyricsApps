558. 懇求救主對我講明

1.
懇求救主對我講明，才會傳祢活命命令；
互我尋祢失迷子兒，若主導我到祢身邊。

2.
懇求救主引導幫助，我才會牽搖泏的人；
求主飼我，我通養飼心枵嘴焦祢眾子兒。

3.
賜我氣力、勇健、自在，徛佇石磐堅固無礙；
互我伸出疼痛的手，救人脫離苦海、憂愁。

4.
懇求救主代先教示，我才會教寶貝真理；
互祢的話進入真深，到佇眾人隱密的心。

5.
將祢富有來賞賜我，互我的心得著充滿；
熱熱心情，熱切言語，報揚仁愛，謳咾我主。

6.
求主用我，雖然卑微，逐時逐位趁祢旨意；
到祢榮光互我看見，有份佇祢平安歡喜。

阿們。