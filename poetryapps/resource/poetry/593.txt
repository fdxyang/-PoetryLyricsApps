593. 抵著試煉、災禍圍你真艱苦

1.
抵著試煉、災禍圍你真艱苦，
致到餒志、失望，四面看無路；
你所得的恩賜逐項想來記，
穩當滿心感謝上帝大慈悲。
主的恩賜你著算、著數，
主的恩賜你豈算會了？
主的恩賜逐項算來記，
穩當滿心感謝上帝大慈悲。

2.
有時掛慮、煩惱致到心亂亂，
僥疑上帝疼痛，背十架呣願；
你所得的恩賜閣再想來記，
僥疑就會無去，日日愛吟詩。
主的恩賜你著算、著數，
主的恩賜你豈算會了？
主的恩賜逐項算來記，
穩當滿心感謝上帝大慈悲。

3.
想別人有福氣建置大家伙，
莫得吐氣喪鄉，天裡有厝宅；
你所得的恩賜、錢銀㬟建置，
你的寶貝、尊貴豈無囥佇天。
主的恩賜你著算、著數，
主的恩賜你豈算會了？
主的恩賜逐項算來記，
穩當滿心感謝上帝大慈悲。

4.
所以經過試煉不論大小事，
莫得餒志失望，上帝永做主；
你所得的恩賜照舊想來講，
主會安慰、幫助、引導到天堂。
主的恩賜你著算、著數，
主的恩賜你豈算會了？
主的恩賜逐項算來記，
穩當滿心感謝上帝大慈悲。