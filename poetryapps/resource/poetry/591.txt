591. 忠實眾信徒信仰深

1.
忠實眾信徒信仰深、地基固，
信靠祢的話，就尋著活命路；
耶穌祢以外，無有名通倚靠，
全心仰望祢，免驚惶，㬟失錯。

2.
「勇敢閣壯膽，我永㬟放拺你，
我做你的主，永遠欲幫助你；
用我大權能及恩典來牽你，
伸出我雙手扶持你、賜福你。

3.
「雖然溪水深，我疼你攏無停，
憂傷若苦海，呣免驚，著進前；
我欲陪伴你，互艱難變祝福， 
引導閣保護，互憂傷變快樂。 

4.
「抵著大試煉，著聽趁我命令，
施落我恩典，你一生夠額用；
火焰㬟傷你，是照我的旨意，
親像煉黃金，成聖潔無通比。 

5.
「倚靠我恩典，你心靈得安歇，
對敵佇面前，你會得我疼惜；
魔鬼雖攻擊，你靈魂㬟受害，
我欲保守你，㬟致到大失敗。」