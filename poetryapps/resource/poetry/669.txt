啟應文19 詩篇84

萬軍的統率上主啊，
@@袮徛起的所在赫呢互人意愛！
我戀慕上主的殿院到欲昏去！
@@我的心神像永活的上帝歡喜唱歌。
@@（齊）萬軍的統帥上主，我的王，我的上帝啊，
雀鳥仔佇袮的祭壇邊作巢；
@@連燕仔嘛佇遐為著家己尋著擁子的巢。
徛起佇袮殿院的人真有福氣！
@@因稱讚袮無息！
對袮得著氣力的人真有福氣！
@@因迫切愛上錫安山朝聖。
因經過的焦躁山谷攏變做泉源；
@@秋雨降落，福氣滿滿。
因愈行愈有力，
@@攏欲佇錫安朝見上帝。
萬軍的統帥上主啊，求袮聽我的祈禱！
@@雅各的上帝啊，求袮俯耳孔來聽！
保護阮的上帝啊，求袮眷顧！
@@求袮賜福互袮所設立的王！
佇袮的殿院惦一日，
@@卡贏佇別位惦一千日！
我寧可佇我上帝的厝顧門，
@@嘛呣願惦著邪惡的人的厝內，
@@（齊）因為主上帝是日頭，是盾牌；
祂互咱恩惠及光榮；
@@祂呣曾留一項好物無互正直的人。
@@（齊）萬軍的統帥上主啊，信靠袮的人真有福氣！