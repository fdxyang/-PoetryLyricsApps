14. Phih-lih phah-lah phih-phah 叫

1.	
Phih-lih phah-lah phih-phah 叫，
啲落雨，啲落雨，
Phih-lih phah-lah phih-phah 叫，
啥事會落雨？
欲互焦燥的花園 
漸漸變做鬆閣軟，
花蕊連鞭會看見 
日出光滿天。

2.	
輕輕飄飄飄落來，
啲落雪，啲落雪，
輕輕飄飄飄落來，
啥事會落雪？
欲互花草及樹枝 
穿白衫來過冬天，
雖然霜凍天氣寒， 
燒烙得溫暖。

3.	
閃閃熠熠小金星
光映映，光映映，
閃閃熠熠小金星
啥事光映映？
欲互旅行出外人，
抵著烏暗心茫茫，
得金星照光導路，
行安穩路途。

4.
Chiu-chiu 細隻鳥
啲唱歌，啲唱歌，
Chiu-chiu 細隻鳥
啥事啲唱歌？
欲互孤單的心靈
聽我唱歌心會清，
佇[亻因]心內欲聽見
「上帝疼惜你。」