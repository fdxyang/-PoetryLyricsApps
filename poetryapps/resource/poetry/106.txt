106. 我今實在免閣傷悲

1.
我今實在免閣傷悲，通歡喜！通歡喜！
因為我主對死閣起，通歡喜！通歡喜！
祂今復活以後無死，我心深信攏無僥疑，
㬟禁趒跳，謳咾吟詩，通歡喜！通歡喜！

2.
我今免驚魔鬼拘束，真快樂！真快樂！
因為救主除我罪惡，真快樂！真快樂！
功勞齊全建置天國，互我免受魔鬼苦毒，
主做中保永遠賜福，真快樂！真快樂！

3.
今我救主出墓閣起，真歡喜！真歡喜！
吩咐學生報揚道理，真歡喜！真歡喜！
天地的權攏總交祂，主就祝福，坐雲上天；
末日主來親像按呢，真歡喜！真歡喜！

4.
今著干證復活道理，信靠祂！信靠祂！
倚靠救主永活無死，信靠祂！信靠祂！
懇求聖神助我決意，服事天父，隨主無離；
死後上天惦主身邊，永靠祂！永靠祂！