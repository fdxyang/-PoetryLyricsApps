650. 讚美頌

上帝，阮謳咾祢，阮認祢做主，
全世界敬拜祢，無始無終的父，
天及天使，及天頂一切掌權的，
攏出聲謳咾祢，
基路兵及西拉兵時常出聲稱讚，
講：「聖哉，聖哉，聖哉，
萬軍的主上帝，
祢的威嚴榮光充滿天地。」
榮耀的眾使徒攏謳咾祢，
眾先知和諧謳咾祢，
殉教光榮的精兵謳咾祢，
普世聖會攏承認祢，
威嚴無限的天父，
祢尊貴真實的獨生子，
及聖神慰助者，
基督祢是榮耀的君王，
是天父無始無終的子，
祢為著欲解放世人，
無嫌對在室女出世，
祢已經贏過死失的厲害，
為眾聖徒開天國的門。
祢坐佇上帝的大旁，
佇天父的榮光。
阮信祢欲閣來審判阮。
所以求祢幫助祢的奴僕，
就是祢用寶血來救贖的，
互因及祢的眾聖徒，
同列來享受永遠的榮光，
求主拯救祢的子民，
也賜福祢的選民，管理扶助到永遠，
阮日日稱呼祢做大，
阮稱讚祢的名永世代無息。
求祢保守阮，互阮今仔日無犯罪。 
求祢憐憫阮，憐憫阮，
求主施落憐憫互阮，
因為阮是倚靠祢，
主啊，我有倚靠祢，
求祢互我永無見誚。