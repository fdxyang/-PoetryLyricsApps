啟應文66 啟示錄22

「我是阿爾法及亞米茄，
@@是起頭及息尾，是開始及結束。」
將長袍洗清氣許個人真有福氣，
@@因有得著權通食活命樹的果子，閣通對諸個門入城。
許個狗類、行邪術的、淫亂的、刣死人的、拜偶像的，
@@及一切愛講白賊閣做事奸詐的，攏著留佇城外。

我－耶穌已經差我的天使，
@@佇諸個教會將諸個事對恁作證。
我是大衛的根，是伊的後裔，
@@是光亮的啟明星。
聖神及新娘攏講：「來！」
@@聽見的人著講：「來！」
嘴焦的人著來！
@@意愛的人通白白領受活命水。
為著諸個事作證彼位講：
@@「著，我連鞭來！」
@@（齊）阿們！主耶穌啊，請來！