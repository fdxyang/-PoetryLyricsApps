220. 萬軍的主，至聖的厝

1.
萬軍的主，至聖的厝是祢徛起所在；
主我上帝祢所肯住，彼位我大意愛。

2.
我心戀慕，愛得有路通到上帝的厝；
心神、肉體求叫上帝，永永活活的主。

3.
佇主壇邊雀鳥徛起，燕仔做巢好勢；
安穩自在佇祢厝內，我王，我主上帝。

4.
近倚佇祢，佇遐徛起彼人真正有福；
有主通靠時常謳咾，暝日享受快樂。

5.
一日見祢，聖殿徛起卡贏千日的久；
我願顧門佇主殿堂，無惦歹人的厝。

6.
上主至大若日一般，若準籐牌保護；
恩典榮光祢賜齊全，導人行祢正路。