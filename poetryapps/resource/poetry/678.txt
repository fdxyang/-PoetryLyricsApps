啟應文28 詩篇118

著感謝上主，因為祂至善；
@@祂的慈愛續到永遠！
願以色列講：
@@祂的慈愛續到永遠！
願亞倫祭司的家講：
@@祂的慈愛續到永遠！
願所有敬畏上主的人講：
@@祂的慈愛續到永遠！
佇危急時，我求叫上主；
@@上主就應答我，解救我。
上主及我同在，我㬟驚惶；
@@人會當給我按怎？
給我開公義的門，
@@互我通入去感謝上主。
此個門是上主的門，
@@只有正直的人當入去。
上帝啊，袮有應答我，我欲感謝袮，
@@因為袮互我得著解救。
起厝師傅棄拺的石，
@@已經成做上重要的基石。
這是上主的作為；
@@咱看起來感覺真奇妙。
這是上主所定的日子；
@@咱著歡喜，著慶祝！
上主啊，阮求袮，求袮互解救阮
@@上主啊，阮求袮，求袮阮興旺！
奉上主的名來的，彼位應該受祝福！
@@上主是上帝，祂互咱光明。
著攑樹枝參加慶典，
@@遊行來到祭壇的四角頭遐。
袮是我的上帝，我欲感謝袮；
@@袮是我的上帝，我欲宣揚袮的偉大。
著感謝上主，因為祂至善；
@@祂的慈愛續到永遠。