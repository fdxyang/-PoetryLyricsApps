193. 上帝所賜活命的話

1.
上帝所賜活命的話奧妙聖經明記，
報人識主，互人知罪，恩典明明指示；
教咱識主旨意，誠心來服事祂。
上帝的話，活命的話，智慧奧妙極大，
上帝的話，活命的話，導咱直到永活。

2.
救主耶穌真理的話奧妙疼痛極深；
遍傳天下互人反悔，成做天頂國民；
願咱地上罪人承受救主憐憫。
上帝的話，活命的話，智慧奧妙極大，
上帝的話，活命的話，導咱直到永活。

3.
真道活命、福音宴席，萬民歡喜來赴；
聖經常讀，真道常聽，深信永活的主；
赦罪、平安、恩賜、榮光、活命攏有。
上帝的話，活命的話，智慧奧妙極大，
上帝的話，活命的話，導咱直到永活。