197. 列邦啥事亂亂喧嘩

1.
列邦啥事亂亂喧嘩，人人空空著磨？
世上君王、列國諸侯，同心聚集計謀；
至尊上帝因敢背逆，及主來作對敵，
離開聖經真道極遠，律法所縛扯斷。

2.
天頂主宰永坐高位，藐視反叛黨類，
深深怨恨、受氣譴責，刑罰真重到極；
主講，我立君王做大，威嚴坐佇郇山，
主攑鐵枴嚴嚴治理，拍因親像磁器。

3.
列王著來承受教示，官民著趁道理，
一邊歡喜，一邊驚惶，敬畏上帝尊名；
人子受氣比火卡熱，驚了路中受滅，
著緊緊來反悔降服，靠祂永遠享福。