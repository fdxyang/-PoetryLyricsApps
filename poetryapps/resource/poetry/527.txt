527. 咱攏成做一家人

1.
因為耶穌成做聖，因為耶穌入光明，
因為耶穌咱有復活的人生；歡喜享受主活命，
歡喜結連佇主疼，因為耶穌豐富產業主賜定。
咱攏成做一家人，因為耶穌，因為耶穌，
做上帝子兒，咱攏成做一家人，
因為耶穌，因為耶穌，成做上帝的子民。

2.
因為耶穌同敬拜，因為耶穌得慈愛，
因為耶穌彼此仁愛相款待；有時歡喜同吟詩，
有時苦痛同傷悲，因為耶穌相及艱苦相甘甜。
咱攏成做一家人，因為耶穌，因為耶穌，
做上帝子兒，咱攏成做一家人，
因為耶穌，因為耶穌，成做上帝的子民。