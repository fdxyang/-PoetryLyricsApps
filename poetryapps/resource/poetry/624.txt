624. 耶穌猶導路

1.
耶穌猶導路到天堂門戶，
道路雖然淒凊難行，
阮欲堅心好膽進前；
願主伸手牽到祖家平安。

2.
天路雖淒冷，對敵雖兇猛，
呣准僥疑、驚惶纏阮，
呣准信心、向望離阮；
對敵雖真多，到祖家穩會。

3.
阮若有煩惱祈禱就消無，
雖然又閣抵著試煉， 
求主助阮吞愞無倦；
天開互阮看，憂悶就消散。

4.
耶穌猶導路到天堂門戶，
天頂救主猶原指示，
常常安慰、扶持、保庇；
互阮穩當到，惦佇天父兜。