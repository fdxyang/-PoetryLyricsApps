119. 上帝的子基督

1.上帝的子基督
永做萬福源頭，
常常施恩賜福，
親像河水長流；
感我的心助我的嘴，
稱謝謳咾救主恩惠。
2.上帝慈悲仁愛
永遠攏無變換，
天頂萬萬聖使
熱心謳咾唱歌；
咱人受恩比卡深，
應該感謝益發熱心。
3.早我無隨牧者， 
  離開羊群遠遠，
  耶穌遍行曠野
  尋我、導我倒轉；
  祂流寶血、放拺家己，
  救我靈魂永活無死。
4.時刻我受大恩，
  心內真愛報答，
  常常服事敬尊，
  祈求天父鑒納；
  總是主恩猶未通報，
  所行所做無成功勞。
5.求主幫助養飼，　　
  互我會行好事， 　
  久長及我徛起，　　
  永做心神的主；
  我欲服事，日日勤勤
  報揚尊名，謳咾大恩。