524. 主基督，祢的擔阮著擔

1.
主基督，祢的擔阮著擔，因為祢疼痛，
祢疼痛，祢疼痛作阮動力永㬟厭，
阮欲一生隨祢行；作阮動力永㬟厭，
阮欲一生隨祢行。

2.
主基督，阮鄉土祢賞賜，阮著疼土地，
疼土地，疼土地，和平公義滿四界，
照顧土地有代價；和平公義滿四界，
照顧土地有代價。

3.
主基督，祢疼痛催迫阮，互阮通作夢，
通作夢，通作夢，夢見撒種㬟了工，
枝葉茂盛敖大欉；夢見撒種㬟了工，
枝葉茂盛敖大欉。

4.
主基督，阮界限祢拍破，教阮著相疼，
著相疼，著相疼，族群無閣分內外，
相和相疼福滿滿；族群無閣分內外，
相和相疼福滿滿。