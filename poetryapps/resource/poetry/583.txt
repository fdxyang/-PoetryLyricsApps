583. 願主伸祢聖手

1.
願主伸祢聖手牽我做我保護，
雖然抵著引誘，我願行主的路；
豈採佇烏暗暝，抑是山嵌深淵，
主若是祢旨意，我行無欲延延。

2.
我無倚靠氣力，也無用我智慧，
無掠家己知識來揀欲去的位；
只有得主引導，通行妥當路途，
主祢歡喜牽我，穩當攏無錯誤。

3.
救主給我安排我所著飲的杯，
若是主祢所愛，決斷無欲辭退；
無論心肝歡喜，抑是悲傷失志，
主祢著斟滿伊，我願伸手來接。

4.
雖有窘迫凌辱，閣有死失陷害，
我若受主替贖，心就安然自在；
願世界眾罪惡攏滅佇主面前，
通成做上帝國，親像美妙天庭。