啟應文64 雅各1

親愛的兄弟姊妹，呣通受欺騙。
@@一切美好的賞賜及一切完全的恩賜，對天頂光明的源頭所賜。
祂無改變，嘛無天體轉踅引起的影。
@@祂照家己的旨意用真理的道來造咱，互咱佇受造的萬物中有上重要的地位。
親愛的兄弟姊妹，著知！
@@逐個人著急欲聽，呣通急欲講；呣通急欲受氣；
@@（齊）因為人的受氣㬟當實現上帝公義的要求。
所以著消除一切垃墋的習慣及貫滿的邪惡；
@@著用溫柔的心接納彼個種佇恁心內會當救恁的道理。
著實行道理，
@@呣通騙家己講干單聽道理就好。
干單聽道理無去實行的人，
@@抵親像人照鏡看家己生做啥款；
家己詳細看，了後一下離開，
@@隨時㬟記得家己生做啥款。
呣拘有啲詳細查考互人得著自由彼個完整的律法閣有啲堅守的人，
@@伊的所做一定會得著上帝賜福，
因為伊有實在去實行，
@@呣是聽了就㬟記得。
若有人想講家己真敬虔，
@@呣拘無控制家己的嘴舌，
是啲欺騙家己，
@@此個人的敬虔攏無路用。
照顧苦難中的孤兒寡婦，
@@閣保守家己無染著世俗的腐敗，
對父上帝看起來，
@@這才是純全無缺點的敬虔。