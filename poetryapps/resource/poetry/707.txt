啟應文57 約翰15

我是真的葡萄樹，
@@我的父是種葡萄的。
連佇我閣無結果子的枝，
@@祂就給伊剪起來；
有結果子的枝，祂就給伊修剪，
@@互伊結卡多果子
我對恁講的話已經互恁清氣啦。
@@恁著及我結連，我就及恁結連。
枝無連佇葡萄樹，家己㬟結果子；
@@恁若無及我結連嘛是按呢。
我是葡萄樹，
@@恁是枝。
及我結連，我嘛及伊結連的，會結真多果子；
@@無我，恁㬟當做甚麼。
人若無及我結連，會親像焦去的枝互人㧒出去外面，

@@互人撿歸堆㧒落火燒。
恁若及我結連，我的話佇恁內面，
@@恁無論愛甚麼，求就互恁實現。
恁若結真多果子，真正做我的門徒，
@@我的父會因為按呢得著榮光。