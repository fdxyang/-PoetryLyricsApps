374. 聽見救主出聲啲叫

1.
聽見救主出聲啲叫，「甚麼人欲去做工？」
田攏到時，稻也熟熟，「甚麼人欲去收冬？」
救主真久就啲叫你，祂報賞實在極大，
啥人歡喜隨時應講，「我佇遮，差我，差我。」

2.
設使㬟會去到真遠來報揚福音真聲，
恁的厝邊四圍有人未曾聽救主的名；
設使捐銀㬟到成千，也會獻寡婦一釐，
為著救主歡喜做工，祂會鑒納賜福氣。

3.
雖然言語不比天使，傳道理呣達保羅，
你會報揚主的疼痛，互人明救世真道；
設使㬟會叫醒歹人，互因知後日審判，
你會引導攏總細子，牽因來互主手按。

4.
莫得閒閒徛啲推辭，「我無力通做啥工，」
世人多多日日沉淪，主愛你助祂救人；
歡喜聽趁救主命令，盡力做，福氣是大，
主啲叫你，緊緊著應，「我佇遮，差我，差我。」