33. 天頂阿爸真正慈悲啊

1.	
天頂阿爸真正慈悲啊，賜咱食穿逐項齊備啊；
咱誠心服從祂，謙卑來跟隨，
祂是春風咱是草，隨祂吹。

2.	
今日所穿攏免掛慮啊，三頓飲食祂有賞賜啊；
咱天父，祂真知，人活著靠祂，
咱若殷勤為祂做，免掛意。

3.	
來看鳥隻飛高飛低啊，來看山裡百合花開啊；
無種作無收成，也攏無紡織，
天父猶久疼惜因，養飼因。

4.	
所羅門王榮華富貴啊，也呣值鳥隻百合花啊；
咱大家著深知，主恩真正大；
此個世界屬佇你，屬佇我。