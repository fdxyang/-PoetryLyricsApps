啟應文7 詩篇19

天宣佈上帝的榮耀；
@@穹蒼傳揚祂的作為。
此日對彼日講話；
@@此暝對彼暝傳報智識；
無言無語，
@@無聲無話。
因的聲音傳到全世界；
@@因的言詞傳到天邊海角。
@@（齊）上帝著日頭佇天頂搭布棚。
日頭親像新郎對洞房出來，
@@親像選手踴躍走伊的路程，
對天的此旁出來，踅到彼旁，
@@熱氣普及萬物。
上主的律法完全，
@@互人得著新的氣力。
上主的命令可靠，
@@互無智識的人得著智慧。
上主的誡命公正，
@@互人的心歡喜。
上主的教示純潔，
@@互人的目睭光明。
敬畏上主著純真，永遠無改變；
@@上主的判斷真實，完全公道，
比金，比真多純金卡貴重；
@@比蜜，比純的蜂蜜閣卡甜。
律法互袮的僕人得著警戒；
@@守誡命就有大報賞。
啥人會知家己的錯誤？
@@求袮赦免我無意中犯的過失！
求袮保守袮的僕人，互伊㬟故意犯罪；
@@求袮呣通容允罪管轄我，
我就成做無通指責的人，
@@㬟犯重罪。
@@（齊）上主我的避難所，我的救贖主啊，
願我的嘴所講的和袮的旨意；
@@願我的心所想的得著袮接納。