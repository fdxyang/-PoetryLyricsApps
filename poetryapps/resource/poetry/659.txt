啟應文9 詩篇24

地及地上的萬物攏屬上主；
@@世界及惦佇下的活物嘛攏屬祂。
祂給地囥佇大海的頂面，
@@將地基下佇深海。
啥人會當上上主的山？
@@啥人會當入祂的聖殿？
就是手清氣，心純潔，
@@無拜偶像，無隨便咒誓的人。
此款人會受上主祝福；
@@上帝欲拯救伊，宣判伊無罪。
此款人尋求上主，
@@到雅各的上帝面前來朝見祂。
城門啊，著拍開！
@@永遠的門啊，著大開！
@@（齊）榮耀的君王欲入來。
此位榮耀的君王誓甚麼人？
@@是強閣勇的上主！
@@（齊）祂是百戰百勝的上主！
城門啊，著拍開！
@@永遠的門啊，著大開！
@@（齊）榮耀的君王欲入來。
此位榮耀的君王是甚麼人？
@@是萬君的統率上主！
@@（齊）祂是榮耀的君王！