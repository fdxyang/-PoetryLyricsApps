560. 施恩上帝，榮光上帝

1.
施恩上帝，榮光上帝，
賜能力互眾子類；
完成歷代聖會事工，
若苺展開花蕊媠。
賜阮智慧，賜阮勇氣，
面對挑戰趁此時，
面對挑戰趁此時。

2.
看四面惡勢力包圍，
攻擊基督，反真道！
驚惶、綑縛，今得解放，
信心堅定常謳咾。
賜阮智慧，賜阮勇氣，
人生逐日得扶持，
人生逐日得扶持。

3.
求祢改造好品性，
驕傲倔強，變謙卑；
放縱、自私，知見誚，
物質豐富，靈空虛。
賜阮智慧，賜阮勇氣，
天國目標無偏離，
天國目標無偏離。

4.
導阮行向崇高目標，
謹慎言行，勤做工；
穿主基督仁慈盔甲，
互受掠的得解放。
賜阮智慧，賜阮勇氣，
無互祢及人失望，
無互祢及人失望。

5.
救阮脫離軟弱意志，
痛悔罪惡，恨不義；
用祢救贖極大恩賜
做阮榮光到一世。
賜阮智慧，賜阮勇氣，
永遠敬拜服事祢，
永遠敬拜服事祢。阿們。