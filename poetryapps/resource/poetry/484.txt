484. 創造宇宙星辰上帝

1.
創造宇宙星辰上帝，搋開天及地，
一切性命活氣源頭，無分大及細；
祢有揀召服事團隊，伸手來牽成。
萬國真光照光阮，全地得光明。

2.
真活基督萬國真光若燦爛炎火，
建立漸漸長大身體做合一教會；
願阮相疼成做見證，全世界看明。
差祢聖神賞賜阮合一閣和平。

3.
上主聖神，助祢子民恩賜相分享，
做祢使者宣揚福音，做差用牧養；
山谷變成高原大嶺，大山變田野。
請來改變阮性命，醫心靈痛疼。

4.
願萬國稱讚主偉大，實行主旨意，
解放所有受關心靈，貧困受重視；
沿海、曠野、城市、部落唱新歌無盡。
萬國真光照全地，互萬象更新。