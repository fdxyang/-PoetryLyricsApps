啟應文22 詩篇95

來啊，咱來唱歌謳咾上主！
@@咱來稱讚拯救咱的保護者！
@@著對祂唱歌歡喜的歌！
因為上主是偉大的上帝，
@@是贏過一切神明的大君王。
祂統轄地極深的所在；
@@極高的山峰嘛佇祂手內。
祂創造海洋，大海屬祂；
@@祂嘛親手創造陸地。
來啊，咱來鞠躬敬拜祂！
@@咱來跪拜創造咱的上主！
因為他是咱的上帝；
@@咱是祂牧養的羊群，是祂照顧的子民。