567. 請看空中眾鳥隻

1.
請看空中眾鳥隻，因無撒種，無種作，
因無收割，無收成，因無積聚佇粟倉。
咱的天父給因養飼，咱豈無比因卡貴氣？
莫得掛慮食甚麼，莫得掛慮飲甚麼。

2.
想看山裡百合花，因無著磨，無紡織，
所羅門榮華的時，所穿呣值媠花蕊。
咱的天父給裝飾，雖然因呣識祂的疼，
莫得掛慮穿甚麼，祂看顧所疼子兒。

3.
著求祂主權實現，遵趁祂旨意不變，
天父恩典及仁慈，逐日欠缺祂賞賜。
所以莫為明日掛慮，明日會為家己掛慮，
一日艱苦一日當，萬項交託主拍算。