19. 為著美麗的地面

1.	
為著美麗的地面，為著燦爛的星辰，
為著阮出世以來，所受一切的慈愛；
天父上帝阮齊聲謳咾稱呼祢尊名。

2.	
為著逐時的景緻，無論暝日媠無比，
山水花木好光景，日月星辰照光明；
天父上帝阮齊聲謳咾稱呼祢尊名。

3.	
為著耳目的福氣，為著心神的歡喜，
賜阮五官通欣賞，有聲、有影，得恩寵；
天父上帝阮齊聲謳咾稱呼祢尊名。

4.	
為著溫暖的家庭，兄弟姊妹父母情，
天頂地上好朋友，關心看顧閣溫柔；
天父上帝阮齊聲謳咾稱呼祢尊名。
 
5.	
為著主至大恩惠，白白賞賜阮人類， 　
聖神恩典及人情，地上生活及永生； 　
天父上帝阮齊聲謳咾稱呼祢尊名。 阿們。