352. 聖會所行的禮儀

1.
聖會所行的禮儀也有關係佇小兒，
親像舊約行割禮，表明子兒屬上帝。

2.
割禮有用洗禮替，對早以來無閣改；
洗禮表明約印信，就是棄舊及換新。

3.
細子帶罪來出世，救主歡喜賜福氣；
細漢㬟明因所信，父母應該替因認。

4.
父母已經受洗清，因的子兒也做聖；
在早使徒就有行，呣是現今才立定。

5.
父母替子立盟約，呣通互因趁世俗，
常常教示信耶穌，日日引導行天路。