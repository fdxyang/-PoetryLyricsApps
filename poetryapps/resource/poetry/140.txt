140. 耶穌的手扶持我

1.
耶穌的手扶持我，安穩佇祂胸前；
仁愛若蔭影遮我，互我靈魂安寧。
溫柔疼痛的聲音會解我心憂悶；
對榮光天堂降臨，常常安慰施恩。
耶穌的手扶持我，安穩佇祂胸前；
仁愛若蔭影遮我，互我靈魂安寧。

2.
耶穌的手扶持我，穩當攏無煩惱；
世間迷惑㬟纏絆，罪㬟害我跋倒。
憂悶㬟做我塞礙，僥疑驚惶攏息；
或是試煉流目屎，攏㬟互我搖泏。
耶穌的手扶持我，安穩佇祂胸前；
仁愛若蔭影遮我，互我靈魂安寧。

3.
主是我心所歡喜，祂死贖我罪過；
常常堅固信靠祂，親像萬世石磐。
我著吞愞惦世間，聽候烏暗過去；
天光就歡喜無限，得主接納上天。
耶穌的手扶持我，安穩佇祂胸前；
仁愛若蔭影遮我，互我靈魂安寧。