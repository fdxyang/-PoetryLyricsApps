啟應文52 阿摩司5

恁著尋造昴星及參星彼位，
@@祂互暗暝變做早起時，互日時變做黑暗暝，
叫海水來摒佇地上。
@@祂的稱呼是上主。
祂互強猛的人忽然滅亡，
@@互堡壘毀壞。
恁怨恨佇城門口主持公道的人，
@@厭惡講真實的人。
因為恁欺壓散赤人，
@@搶奪因的米糧。
恁用雕琢的石頭起厝，呣拘㬟當惦佇彼內面；
@@恁栽種好的葡萄園，呣拘㬟當飲家己激的酒。
我知恁的罪過有偌多，
@@恁的罪惡有偌重，
恁欺負義人，收賄絡，
@@佇城門口冤枉散赤人。
所以通達的人佇此款時勢會靜靜無講話，
@@因為時勢邪惡。
著追求良善，呣通追求邪惡，才有活路，
@@按呢，照恁所講，上主-萬君的統帥上帝
@@才會真正及恁同在。
著怨恨邪惡，意愛良善；審判的時主持公道，
@@上主-萬軍的統帥上帝豈採會對此個國家
@@所賰的子民顯出仁慈。
上主講：我厭惡閣看輕恁的節期，
@@嘛無歡喜恁的大聚會。
雖然恁獻燒化祭及素祭互我，
@@我㬟接納；
恁獻肥的精牲做平安祭，
@@我嘛㬟接納。
恁唱歌的聲著離開我，
@@恁彈琴的調我無愛聽。
總是著互公平親像大水直直流，
@@互正義親像江河長流無停。