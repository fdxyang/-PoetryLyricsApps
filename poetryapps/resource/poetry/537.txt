537. 迷路的人，著行倒轉

1.
迷路的人，著行倒轉，
朝見咱的天父，
天國故鄉滿滿榮光，
啥人會到彼地？
真實反悔謙卑認罪，
此號的人攏會，
恩典慈悲遍滿全地，
福氣久長無廢。

2.
迷路的人，著行倒轉，
親近天父面前，
上帝子兒徛起四方，
逐日吟詩無停；
世間眾人著緊反悔，
子兒名份得成，
四海同信成做一家，
大家同入天庭。

3.
迷路的人，著行倒轉，
仆拜救主腳前，
慈悲聖手佇咱左右
照顧暝日無停；  
雖然經過烏暗深坑，
猶久前途光明， 
目睭無流悲傷目屎，
境遇和順安寧。

4.
迷路的人，著行倒轉，
近倚十字架邊，  
主流寶血替咱受死，
咱著攑目看祂； 
活命源頭福音真聲
攏是對遮發起，
救主出聲叫咱近前，
今著來就近祂。