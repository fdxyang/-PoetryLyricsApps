啟應文59 羅馬10

你若用嘴宣認「耶穌是主」，
@@心信上帝有互祂對死人中復活，就會得著救。
因為人心信就得著稱義；
@@嘴宣認就得著救。
聖經有按呢記載：
@@信祂的人㬟致到失望。
猶太人及外邦人攏無差別，
@@因為有仝一位上帝是萬民的主，
祂會豐豐富富賜福互所有求叫祂的人。
@@因為所有求叫主的名的人攏會得救。
呣拘因都無信祂，哪會求叫祂？
@@都無聽著，哪會信祂？
都無人傳，哪會聽著？
@@都無差派，哪會傳？
照聖經所記載：「傳報福音的人，
因的腳跡偌仔呢媠！」
@@呣拘，呣是所有的人攏順趁此個福音。
以賽亞講：「主啊，甚麼人信阮所傳的信息？」
@@所以，信是對聽，聽是聽基督的話，
不過我欲問，因豈真正攏呣曾聽著？
@@當然曾！
聖經按呢記載：因的聲音傳遍全地；
@@因的話傳到天邊海角。