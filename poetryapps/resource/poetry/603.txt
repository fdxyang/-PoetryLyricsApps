603. 上帝作咱安全要塞

1.
上帝作咱安全要塞，
堅固營寨及籐牌；
艱難困苦迫近目前，
主欲助咱大得勝；
暗世君王興起，
靠伊戰甲計智，
勢力雖然兇猛，
迫倚到咱面前，
救主助咱大得勝。

2.
咱若倚靠家己能力
連鞭失敗無利益；
佳哉人子為咱交戰，
天父吩咐著向前；
人子到底啥人？
耶穌基督祂名，
萬軍的主聖子，
祂是獨一無二，
交戰得著大勝利。

3.
魔鬼雖然遍滿世間
四界行遊吞咬咱，
咱心自在絕對免驚，
救主助咱穩當贏； 　
暗世君王惡毒，
勢面實在兇惡，
伊欲給咱啥代？
到尾伊就會知， 　
上帝出聲伊就敗。 

4.
上帝親手所寫的話
毀滅奸詐魔鬼計；
暗世君王雖然弄權，
分毫准伊侵犯； 　
雖然咱的親人、
財物、性命、逐項， 　
以及名聲地位
攏互魔鬼搶去， 　
上帝聖城滅去。