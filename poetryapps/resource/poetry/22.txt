22. 主上帝正手

1.
主上帝正手佇咱中間寫字，寫出仁愛權能的話；
咱衝突及失敗，咱勝利及目屎，佇主上帝正手攏有記載。

2.
主上帝正手佇咱中間指出，指出咱應該行的路；
雖烏暗霧罩倚，真容易行歪斜，佇主上帝正手咱受引導。

3.
主上帝正手佇咱中間攻擊，攻擊嫉妒、貪戀、怨恨；
咱自私及自利，咱驕傲及不義，佇主上帝正手攏受攻擊。

4.
主上帝正手佇咱中間扶持，扶持著觸跋倒的人；
祂認得咱的名，對見誚中得赦，
佇主上帝正手咱受扶持。

5.
主上帝正手佇咱中間醫治，醫治破碎肉體、心靈；
祂安慰真奇妙，祂疼痛算㬟了，佇主上帝正手咱受醫治。

6.
主上帝正手佇咱中間栽種，栽種自由、向望、仁愛；
願世界眾子民，同徛起，得相親佇主上帝正手成做一體。