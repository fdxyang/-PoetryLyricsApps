566. 出日落雨是主所定

1.
出日落雨是主所定，兩項攏是花木欠用，
憂悶、歡喜攏有利益，養飼靈魂，堅固信德；
人生禍福變化無定，天父，願祢旨意得成。

2.
有孝的子呣通變面，受氣來嫌所疼父親；
天父，互我敬畏的心，疼祢、敬祢、信祢愈深；
將來景況雖然無定，天父，願祢旨意得成。

3.
性命我知是祢所賜，不論好歹，無嫌境遇，
死的蔭影遮我的時，堅固向望，我心無疑；
或活、或死，助我免驚，天父，願祢旨意得成。