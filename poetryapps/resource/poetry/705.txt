啟應文55 馬太6

呣通為著恁的性命欲食甚麼，欲飲甚麼啲操煩；
@@嘛呣通為著恁的身軀欲穿甚麼啲操煩。
性命豈呣是比食物卡重要？
@@身軀豈呣是比衣服卡重要？
恁看空中的飛鳥，[亻因]無種作，無收成，嘛無囤積糧食佇倉庫，
@@恁的天父嘛啲給[亻因]養飼。
恁豈無比[亻因]卡貴重？
@@恁豈有人想講操煩會當互家己的性命加活一時仔久？
恁哪著因為欲穿甚麼操煩？
@@恁想看山野的花按怎啲大欉；[亻因]無勞苦，嘛無紡織。
不過我給恁講，連所羅門上榮華的時，
@@伊穿的衫都無比諸個花的一蕊閣卡媠。
山野的花草今仔日啲活，明仔哉互人㧒落火爐，
@@上帝都按呢給[亻因]妝飾，
祂豈㬟閣卡給恁妝飾？
@@恁哪會及呢無信心！
所以，恁呣免操煩講：阮欲食甚麼？
@@抑是阮欲飲甚麼，欲穿甚麼？
諸個攏是外邦人啲追求的。
@@恁的天父知諸個攏是恁所需要的。
著先追求祂的主權及祂的旨意實現，
@@諸個物件就會續攏互恁。
所以，呣通為著明仔哉操煩；
@@明仔哉的代誌明仔哉才操煩。
@@（齊）一日的艱苦一日當。