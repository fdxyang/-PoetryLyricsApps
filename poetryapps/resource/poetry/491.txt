491. 今佇青年時代

1.
今佇青年時代人生充滿選擇，
思想、看法尋求應答，面對向望、疑惑；
主，阮欲歸向祢，求祢引導無離，
佇阮一生所行所做尋祢形象、旨意。

2.
看見遠大目標，抱著美夢將來，
善用才能無為虛榮追求美好世界；
選擇真理活路，拒絕烏暗死無，
直到上帝氣力充滿，跑走頭前路途。

3.
教阮真實相疼，用信心相同行，
也用歡喜開闊心目學習付出、接納；
尋求別人的好，正義通得顯露，
互阮一切心思意念得祢光照眷顧。

4.
造化的主上帝，擁阮佇祢翼下，
當阮搋翼欲飛的時受傷，得扶持；
一切寶貴恩賜是祢白白賞賜，
助阮盡心、盡力、盡性
實行疼的誡命。