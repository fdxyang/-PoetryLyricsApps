610. 耶穌是阮心所歡喜

1.
耶穌是阮心所歡喜，
祢賜活命閣賜光明；
惦此世間心㬟滿意，
阮倚靠祢，心會安寧。

2.
祢的真理永遠無變，
信祢的人得著拯救；
尋祢的人賜因恩典，
耶穌以外阮無所求。

3.
耶穌做阮活命的餅，
互阮通食，通得勇健；
飲祢活水，靠祢尊名，
阮倚靠祢，攏無驚惶。

4.
阮的心神有時厭倦，
因為世間常常變遷；
欣慕愛及祢相結連，
求祢互阮卡贏試煉。 

5.
耶穌，願祢及阮徛起，
互阮時刻平安歡喜；
罪惡權勢除滅到離，
將祢聖光照阮一世。