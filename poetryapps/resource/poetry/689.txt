啟應文39 以賽亞2

佇將來的日子，上帝的殿的山會建立佇眾山的頂面，
@@比攏總的山嶺卡高；
@@（齊）萬國攏會溢倚來歸祂。
萬民會來，講：咱來去上上主的山，
@@來去上雅各的上帝的殿。
祂會用它的道路教示咱，
@@互咱通行祂的路。
律法會對錫安發出；
@@上主的話會對耶路撒冷傳開。
祂會佇列國中施行審判，
@@佇萬民中排解紛爭。
因會將刀拍做犁頭，
@@將槍拍做鐮仔。
此國無閣揮刀攻擊彼國，
@@嘛免閣學戰爭。
雅各的家啊，著來；
@@著靠上主的光來行。