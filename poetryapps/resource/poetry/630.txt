630. 球根內有一蕊媠花

1.
球根內有一蕊媠花，
一粒籽包蘋果樹，
佇繭內有隱藏應允，
小蝴蝶會得自由；
佇寒冷冬天雖落雪，
啲期待欲來春天，
時若到就攏欲顯露，
只有上帝看會見。

2.
靜默中也隱藏音樂，
啲追尋旋律詩歌，
烏暗中會顯出黎明，
帶向望互你及我；
對過去欲導到將來，
這一切攏是奧祕，
時若到就攏欲顯露，
只有上帝看會見。

3.
用臨終做咱的開始，
這時間是無窮盡，
僥疑中欲生出信仰，
咱性命永遠無盡；
甚至死欲得著復活，
到最後欲得勝利，
時若到就攏欲顯露，
只有上帝看會見。