164. 至聖的神，聽阮祈禱

1.
至聖的神，聽阮祈禱，
願遮做祢聖殿；
祢來會賜恩典無限，
請來，莫得延延。

2.
求祢若光大照顯明
阮的罪惡無數；
導阮擒住救主耶穌，
來行赦罪活路。

3.
求祢若火鍛鍊我心，
歹代一盡洗除；
互阮終身全獻做祭，
歸順我的救主。

4.
求祢若雨及時降落，
潤澤眾人的心；
互因有力結好果子，
疼人日日愈深。

5.
求祢親像鴿仔飛來，
賞賜仁愛平安；
互祢聖會佇地若天
得著福氣無限。

6.
求祢親像大風吹來，
五旬節的恩典；
賞賜天下萬國萬民，
攏會及祢結連。

7.
至聖的神，聽阮祈禱，
換世界做聖殿；
祢來會賜恩典無限，
請來，莫得延延。阿們。