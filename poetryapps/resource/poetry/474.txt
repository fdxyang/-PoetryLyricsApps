474. 攑目來看天父聖山

1.
攑目來看天父聖山贏過攏總山嶺，
堅固徛在四圍通看，萬國攏歸主名。

2.
天下萬邦出聲歡喜，萬姓萬族齊來，
上到山頂及主相見佇祂的聖殿內。

3.
對錫安山顯出大光，普照逐國逐省；
至大君王管理齊全，萬民著趁命令。

4.
祂欲坐位審判萬國，判斷攏照真理，
制壓驕傲罪人降服，用權保護正義。

5.
無閣戰爭也無計較，年年享受太平；
所有槍刀拍做犁頭，軍器今攏免用。

6.
永無軍隊閣再接陣，抵著死傷可憐；
號頭無用吊佇壁頂，免閣學習戰爭。

7.
雅各的家眾人著來佇主聖殿敬拜，
徛起上帝光明中間，成聖、美麗、燦爛。