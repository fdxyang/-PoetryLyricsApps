啟應文11 詩篇32

罪得著赦免，罪過著擦消，
@@此款人真有福氣！
上主無算伊的罪，閣心無奸詐，
@@此款人真有福氣！
我若恬恬呣認罪，
@@就歸日哼哼嘇，連骨頭都焦去。
袮的手瞑日重重刑罰我，
@@我的精力親像互熱天的日頭曬甲焦焦去。
我有對袮排列我的罪。
@@無隱瞞我的罪惡。
我一定欲對上主承認我的過失；
@@袮有赦免我犯法的罪。
按呢，虔誠的人佇通尋著袮的時攏著對袮祈禱；
@@大水氾濫嘛一定㬟淹著伊。
袮是我閃匿的所在，會庇佑我脫離艱苦；
@@袮會用得救的歌四面圍我。
我欲教示你，指示你應該行的路；
@@我欲注目看你，眷顧你。
呣通親像馬、騾，無智識；
@@著用馬咬韁、馬勒索約束才會倚近你。
歹人會受真多痛苦；
@@呣拘倚靠上主的人有慈愛四面圍伊。
義人啊，恁著因為上主來歡喜快樂！
@@心正直的人，著大聲歡呼！