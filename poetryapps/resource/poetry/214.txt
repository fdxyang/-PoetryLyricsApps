214. 上帝慈悲無窮無盡

1.
上帝慈悲無窮無盡，懇求施恩互我；
天父顯明至大憐憫，擦消攏總罪過。

2.
我認過失呣敢推辭，心內憂悶反悔；
逐項污穢主洗清氣，赦我一盡無罪。

3.
主上帝，我有得罪祢，佇祢面前悖逆；
上帝審判實在公義，應該重重譴責。

4.
父母生我性情敗壞，本然污穢到極；
誠實的心是祢所愛，懇求互我智識。

5.
救主寶血洗我靈魂，卡白霜雪色緻；
我身痛疼，滿心鬱悶，求祢互我歡喜。 

6.
擦滅我罪，無閣責備，免受嚴嚴審判；
創造心神一盡清氣，性情重新改換。