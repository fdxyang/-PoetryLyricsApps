啟應文61 以弗所2

恁諸個以前離開上帝遠遠的外邦人，
@@現在靠基督耶穌，通過祂的死，已經及上帝親近。
基督促進咱的和平；
@@祂有互猶太人及外邦人成做一個。
祂用家己的身軀拆毀給因隔開的牆，
@@消除因中間的敵對。
祂廢除猶太律法的誡命及規例，
@@互兩旁通過祂通創造一個新的人來促進和平。

基督通過十字架消滅彼此的敵對，
@@互兩旁成做一體，通及上帝和好。
按呢，基督是欲傳和平的福音互所有的人，
@@包括恁諸個以前離開上帝遠遠的外邦人及親近上帝的猶太人。
通過基督，
@@咱兩旁的人攏會當對仝一位聖神來親近父。

所以，恁外邦人已經呣是外國人，
@@呣是出外人，
是及上帝的子民平平作國民，
@@作上帝的家族，
建立佇先知及使徒所下的地基頂，
@@用基督耶穌本身做上重要的基石，
歸個建築物靠祂來連接結合，
@@漸漸擴大成做聖的殿歸屬主。