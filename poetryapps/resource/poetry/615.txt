615. 佇主內面有喜樂

1.
佇主內面有喜樂，咱著及祂結連，
佇主內面有平安，咱著及祂結連；
雖煩惱苦楚我，親像針啲鑿，（針啲鑿）
惦佇主，咱心內充滿大喜樂。

2.
佇主內面有仁愛，咱著及祂結連，
佇主內面有向望，咱著及祂結連；
大風雨雖猖狂，若海湧啲簸，(湧啲簸)
惦佇主，咱心內充滿祂平安。

3.
佇主內面有活命，咱著及祂結連，
佇主內面若樂園，咱著及祂結連；
雖受㧒獅穴中，親像但以理，(但以理)
惦佇主，咱心內充滿主活命。