94. 佇主十架蔭影下

1.
佇主十架蔭影下，我豎在無懍懾，
若行遠路炎熱厭倦，進入涼冷的地；
若佇曠野漂流久久，尋著安歇的厝，
重擔脫離重新出發，厭倦軟弱消除。

2.
攑目仰望主十架，我注神看詳細，
血流滿面受苦慘死，主為我獻寶體；
目屎直流心肝劈裂，感激懺悔交纏，
我心不配領受恩典，救主疼痛無比。

3.
我愛就近主十架，安歇祢蔭影下，
有主的面榮光照我，卡贏過日及月；
世間榮華若放水流，得失無閣計較，
滿身罪惡看做見誚，十架做我榮耀。