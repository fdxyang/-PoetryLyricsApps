385. 人生風波擾動無停

1.
人生風波擾動無停，耶穌召咱著進前，
日日發出仁愛呼聲，「信徒，隨我，免驚惶。」

2.
加利利海主曾出聲，叫安得烈隨祂行，
家庭親戚以及工程，攏放拺，為主拋命。

3.
耶穌叫咱放拺世間，榮華富貴是空空，
除去一切偶像、虛華，「眾信徒，著愈疼我。」

4.
無論憂悶抑是歡喜，著磨抑是閒的時，
境遇好歹，主猶叫講，「著疼我贏過攏總。」

5.
耶穌叫咱，咱當來聽，得祂憐憫，隨祂行。
獻咱心身，順趁聖旨，服事、疼祂到一世。