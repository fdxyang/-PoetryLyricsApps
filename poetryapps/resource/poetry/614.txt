614. 我心恬靜

1.
我心恬靜：安穩主翼下，
吞愞來背哀傷苦痛十架；
照主所愛，趁祂命令、安排，
世事會變，我主信實常在。
我心恬靜：經過莿路程，
耶穌我主賞賜喜樂安寧。

2.
我心恬靜：上帝穩當引導，
直到將來親像早日一般；
堅信向望，徛在攏無搖動，
奧祕情境，路尾攏會看明。
我心恬靜：無論偌大風湧，
趁主命令，萬事攏會平靜。

3.
我心恬靜：日子緊過無停，
使命完成，主同在永安寧；
憂悶、失志、驚惶攏欲過去，
無閣傷悲，回復真實歡喜。 
我心恬靜：災變、目屎過去，
到尾的確享受安穩福氣。