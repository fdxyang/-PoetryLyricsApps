啟應文56 約翰1

創世以前就有道，道及上帝同在，
@@道是上帝。
伊佇創世以前就及上帝同在。
@@上帝通過伊來創造萬有；
一切受造的逐項攏是通過道來創造。
@@佇祂內面有活命；此個活命是人類的光。
此個光佇黑暗中啲照，
@@黑暗啲識贏過光。
祂佇世間；世間通過祂來創造，呣拘世間人呣識祂。
@@祂來到家己的所在，家己的人無接納祂。
許個接納祂的，就是信祂的人，
@@祂賜因有權成做上帝的子兒。
因呣是對血統，是對肉慾，
@@嘛呣是對查甫人的意念，是對上帝生的。
道成做人，惦佇咱中間，
@@充滿恩典及真理；
阮有看見祂的榮耀，
@@是天父獨一的子才有的榮耀。
祂對祂滿滿的恩典，
@@恩上加恩賜福互咱大家。
律法通過摩西頒佈；
@@恩典及真理是通過耶穌基督來的。
無人曾看見上帝，
@@只有天父懷中獨一的子有給祂顯示出來。