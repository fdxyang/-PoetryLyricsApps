啟應文49 以賽亞55

來，嘴焦的人，遮有水！
@@散赤人嘛來買來食。
來買酒，來買奶；
@@呣免錢，嘛呣免銀。
恁哪著開錢買食㬟得的物？
@@哪著用勞苦趁的錢買食㬟飽的物？
恁注意聽我講就有好物通食，
@@享受上好的食物，互恁滿足。
趁尋會著上主的時，著來尋祂；
@@趁祂近倚的時，著來求教祂。
歹人著離開邪惡的路；
@@不義的人著放拺[亻因]的計謀。
著歸向上主，祂欲憐憫；
@@著歸向咱的上帝，因為祂欲白白赦免。
上主講：我的想法呣是恁的想法；
@@恁的道路呣是我的道路。
天比地加偌高，我的道路比恁的道路嘛加赫高；
@@我的想法比恁的想法嘛加赫高。
雨及雪對天降落，無閣倒轉，
@@欲潤澤土地，互五榖[艹吐]芛，大欉，
欲互撒種的有種子，
@@互人有米糧。
對我的嘴講出的話嘛會按呢；
@@我的話絕對㬟空空倒轉來我遮。
我的話欲完成我的計畫；
@@我的話欲成就我愛做的代誌。
恁會歡歡喜喜離開，
@@平平安安到厝。
大山小山會唱歌迎接；
@@田野的樹木會拍噗仔歡迎。
以前有莿萜的所在會發松柏；
@@有草莿的所在會發榭榴。
這欲做紀念上主的證據，
@@欲做永久不滅的記號。