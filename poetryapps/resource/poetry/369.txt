369. 超過阮的想像

1.
超過阮的想像言語所會講明，
祢神祕的臨在，阮確信真實恬靜：
各各他受舉起，擔當軟弱過犯，
主啊，何等奇妙！在隱密中叫阮。

2.
阮無人會堪得領受聖體寶血，
相及坐桌飲食，享受祢所賜禮物；
死亡當斷絕祢至聖的臨在，
祢應允阮永活；阮著歡喜服事。

3.
阮的心受舉起，超越阮的領域，
餅及杯來養飼，互阮合一得能力。
明白祢大仁愛，何等甜蜜滿足！
阮感謝主宴席，心靈交陪快樂。

4.
阮欲受差四散，離開受恩聖殿，
分享阮所體驗祢的平安及恩典。
一生成做祭壇發出聖神光明，
點火著尋祢的人心靈的光燈。