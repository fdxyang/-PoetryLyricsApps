649. 及春風做伙迎接年冬

1.
大地啲搖，搖佇落眠的暗暝，
對眠夢中受叫醒，無言含淚來問天，
身邊的親人走對叨位去？
破碎的家園啥時會閣起？
土石流洗過的山河怎樣鼻盡貪婪的臭味！

2.
戰火啲，佇罩矇的世紀，
對極文明的標誌目睭金金咱看見，
怨恨的寒流千拂拂離，
邪惡的劣根處處撒種籽，
煙霧中成形的撒但隨風笑盡人性的無知。

A.
道德的迷航，心靈的虛空，
大地用難熬的苦痛
搖醒咱啲睏的眠夢，
貪婪心中放，怨恨關入籠，
行出情慾的羅網，及春風做伙迎接年冬。

3.
有聲啲叫，叫講，恁來就近我，
對大海叫上高山，按古早叫到今嘛，
有人的所在就有傳的聲，
有疼的所在就有祂的名，
當叫聲化做平安籽，對聖誕暝落根來生湠。

B.
鐘聲又閣彈，聲聲報平安，
主基督變的疼痛
是人類永遠的向望，
苦難輕輕放，仁愛駛入港，
行過歲月的門巷，及春風做伙迎接年冬。