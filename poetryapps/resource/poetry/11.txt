11. 宇宙主宰，祢何等偉大

1.	
宇宙主宰，祢何等偉大，
創造萬有裝飾此世界；
世世代代稱讚祢榮耀， 
這宇宙何等美妙。
所有壯年老輩，
一切囝仔序細，
無分男女老幼，
謳咾上帝創造宇宙。

2.	
四季變換安排有秩序，
歸年通天物產真豐富；
大地見證充滿主榮耀，
萬有報揚祢奇妙。
所有樹木花草，
一切走獸飛鳥，
攏總魚類蟲〔虫道〕，
歡喜謳咾創造奇妙。

3.	
對主創造世人得教導，
互阮參與不斷的創造；
祢的恩典暝日啲包圍，
祢慈愛永遠無離。
不管族群種類，
無論貧賤富貴，
無分階級高低，
謳咾歌聲永遠無退。 