298. 快樂，快樂，阮來敬拜

1.
快樂，快樂，阮來敬拜，榮耀上帝大仁愛，
心神歡喜到主面前，攑頭仰望心光明；
悲傷憂愁，求主趕散，僥疑、烏暗無罩倚，
永遠快樂源頭來臨，燦爛光明入阮心。

2.
受造萬物一齊謳咾，同心圍纍主寶座，
天使世人相及吟詩，天頂地下大歡喜；
高山、深谷、田野草花，青翠平原涼風吹，
鳥隻詩歌，輕聲水泉頌主疼痛永無息。

3.
主祢赦免，主祢賜福，堪受尊崇永稱頌，
活跳性命，喜樂源頭，若海廣闊，水長流；
上主天父，基督兄弟，四海一家親無比，
人人相疼，和睦徛起，享受喜樂永無離。

4.
日月星辰相及應聲，一齊謳咾主聖名，
上帝慈愛普及人類，手足相疼極寶貴；
稱讚不斷直直向前，一路奮鬪會得勝，
喜樂歌聲響亮無停，導咱入凱旋人生。