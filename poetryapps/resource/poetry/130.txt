130. 耶穌尊名入我耳孔

1.
耶穌尊名入我耳孔，若樂和諧的聲；
謳咾祂名傳主疼痛，互天及地攏聽。

2.
耶穌互我靈魂歡喜，㬟禁感謝稱呼；
世間珍珠、寶玉、金、銀，攏總不及耶穌。

3.
祂名親像媠花極芳，卡甜贏過蜂蜜；
逐項福氣我心所望，來求耶穌就得。

4.
我心記念耶穌的恩，這恩若藥一般；
會解世間苦痛憂悶，福氣互人滿滿。

5.
稱呼耶穌盡我一世，到尾呣敢放息；
雖然著死也無掛意，到時互我復活。