啟應文23 詩篇96

著對上主唱新的歌，
@@全地攏著對上主唱歌！
著對上主唱歌，稱讚祂的名！
@@著日日宣佈祂拯救的好消息！
著對萬國宣揚祂的榮耀！
@@著對萬民講起祂偉大的作為！
因為上主至大，應該受極大的稱讚；
@@祂比所有的神明應該閣卡受敬畏。
因為外邦的神明不過是偶像；
@@呣拘上主創造諸個天。
尊貴及威嚴包圍祂；
@@權能及榮光充滿祂的聖所。
地上萬民攏著稱讚上主！
@@著將榮耀及權能歸互祂！
著將上主應得的榮耀歸互祂！
@@著帶祭物進入祂的殿院！
著穿聖潔做禮服敬拜上主！
@@全地著佇祂面前驚惶皮皮惙
@@（齊）著對萬國宣佈：上主作王！
世界堅固㬟動搖；
@@祂欲用公義審判萬民。
天著歡喜，地著快樂！
@@海及彼內面的活物攏著出大聲！
田園及其中所有的攏著快樂！
@@樹林內的數目攏欲佇祂面前歡喜唱歌。
上主啲來啦；
@@祂欲來審判普天下。
祂欲用公義審判世界；
@@祂欲用信實審判萬民。