啟應文10 詩篇27

上主是我的光，我的拯救，
@@我猶著驚啥人？
雖然歹人攻擊我，對敵吞食我，
@@[亻因]攏會跋倒失敗。
雖然大軍紮營包圍，
@@我的心亦㬟驚惶。
雖然對敵發動戰爭，
@@我猶原安穩自在。
我對上主求一項代誌，
@@只有對祂求此項；
互我一世人[亻店]佇上主的厝，
@@佇聖殿仰望祂的榮光，尋求祂的指示。
我抵著患難的時，祂會給我藏佇布棚內；
@@祂會保護我，互我匿佇祂的厝內。
祂會給我囥佇石磐頂，
@@互我的頭舉高，超過包圍我的對敵。
我欲佇祂的布棚歡喜獻祭；
@@我欲唱歌謳咾上主。
上主啊，我來朝見袮；
@@求袮呣通掩面呣睬我！
求袮呣通受氣趕袮的奴僕；
@@袮一直是我的幫助。
拯救我的上帝啊，
@@求袮呣通拒絕我、放拺我！
我的父母若棄拺我，
@@上主嘛一定會收留我。
上主啊，求袮指示我應該行的路，
@@因為對敵啲當等，求袮導我行平坦的路。
呣通照對敵的心願給我交互[亻因]，
@@因為[亻因]用偽證恐嚇我。
我深信一項事：
@@猶活啲的日，我會享受上主的恩惠。
著信靠上主！
@@著勇敢壯膽！
@@（齊）著信靠上主！