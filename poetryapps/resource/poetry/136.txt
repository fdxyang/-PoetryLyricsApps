136. 耶穌作咱牧者

1.
耶穌作咱牧者，顧咱攏無害，
抱佇祂的胸前，真安穩自在；
咱應該著隨祂，倚靠祂導路，
無論經過曠野，抑是草埔。

2.
耶穌作咱牧者，咱識祂聲音，
祂細聲來教示，感動咱的心；
有時雖然責備，用溫柔慈悲，
只有祂會導咱，咱是屬佇祂。

3.
耶穌作咱牧者，為著羊來死，
用所流的寶血洗羊羔清氣；
逐隻羊有記號，是牧者蓋印，
若有主的款式，就屬祂本身。

4.
耶穌作咱牧者，靠祂手保護，
豺狼雖然極多，羊群祂照顧；
經過死蔭山谷，烏暗真通驚，
咱著好膽進前，隨祂穩當贏。