598. 雖然無花果無發芛

1.
雖然無花果無發芛，葡萄樹也無結果子，
橄欖無收成，田園無出五穀，
廄內無羊也無牛。
我猶久欲因為我的主來歡喜，
因為救我的上帝來快樂，
我猶久欲因為我的主來歡喜，
因為救我的上帝來快樂。

2.
雖然稻及麥無發芛，水樹也無結果子，
菜蔬無收成，田園無出五穀，
厝內無米也無糧。
我猶久欲因為我的主來歡喜，
因為救我的上帝來快樂，
我猶久欲因為我的主來歡喜，
因為救我的上帝來快樂。