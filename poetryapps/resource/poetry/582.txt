582. 慈悲疼痛大人君

1.
慈悲疼痛大人君，願祢照顧我靈魂，
大湧若山蓋落來，大風猖狂若吼獅；
除死以外攏無路，這身願祢肯照顧，
導我平安到天城，謳咾上帝大尊名。

2.
除去主耶穌以外，我無逃閃城通倚，
無人通靠通親近，軟弱厭倦我靈魂；
今將萬事交託祢，願祢歡喜來指示，
互我歇佇祢翼下，照顧引導攏無替。

3.
我的身軀滿滿是污穢罪惡啲交纏，
祢的恩惠不止深，閣有至誠真實心；
流祢寶血洗我白，互我內外親像雪，
願祢安慰我靈魂，雖是軟弱免憂悶。