511. 主，祢交代我工程

1.
主，祢交代我工程，我盡力啲拍拚，
總是此世間聲音過頭多攪擾心，
彼時我心愛定定集中注神來聽，
對日日著做工程主啲指示的聲。

2.
今我佇工作中間驚了只趁世間，
雖無嫌境遇艱苦，著為生活奔波；
懇求天父伸聖手扶持免受引誘，
互我佇無閒中間也擒住主平安。

3.
世間生活無單純，容易跋落沉淪，
有時明知是不義，猶久奧得閃避；
有時權力迫我行，辜負我主尊名；
願我勇敢及清廉成做世間光、鹽。

4.
社會辦事愈複雜，人人愈歹和合，
要緊代誌著參詳；卻無路通商量；
願主做中保機能互人做事和平；
祢是世界主人翁，審判地上君王。