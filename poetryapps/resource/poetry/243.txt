243. 恁以色列族著照誠實講

1.
恁以色列族著照誠實講，
若呣是上帝伸手照顧阮，
若呣是上帝本身保護阮，
當對敵起來包圍攻擊阮，
發大受氣，阮就互因吞去。

2.
彼時有艱難臨到阮身軀，
若大水兇狂淹阮到欲死；
感謝主上帝拯救阮脫離，
對敵欲吞阮若兇惡野獸，
感謝上帝伸出權能的手。

3.
阮親像鳥隻，對敵設羅網，  
阮曾受掠去，四面無向望，
羅網今破裂，靈魂得解放； 
救贖主上帝，創造大主宰，
阮靠祂名永遠免受陷害。