啟應文25 詩篇103

我的心神啊，著稱讚上主！
@@著用全部的心神謳咾祂的聖名！
我的心神啊，著稱讚上主！
@@呣通㬟記得祂一切的恩惠。
祂赦免你攏總的罪，
@@醫好祂一切的病。
祂就你脫離死亡的陷坑，
@@用慈悲仁愛作花冠賜互你。
祂用逐款好物互你一世人滿足
@@互你回復少年，親像鷹鳥勇壯。
上主施行公義；
@@祂為著一切受壓制的人伸冤。
上主有慈悲，有仁愛，
@@㬟快受氣，有豐盛的慈愛。
祂㬟久長責備，
@@㬟永遠囥受氣。
祂㬟照咱的罪過責罰咱，
@@嘛㬟照咱的罪孽報應咱。
天離開地有偌高，
@@祂的慈愛對敬畏祂的人嘛赫呢大。
東離開西有偌遠，
@@祂互咱的罪過離開咱嘛赫呢遠。
老父按怎疼惜家己的子兒，
@@上主嘛會按呢疼惜敬畏祂的人。
因為祂知影咱受造的本質；
@@祂記得咱不過是土粉。
人咧，因的性命親像草；
@@因親像野花生長茂盛；
風一下吹就消失，
@@無人會閣看著。
呣拘上主永遠疼惜敬畏祂的人；
@@祂用公義對待因的子子孫孫：
就是守個遵守祂的約，
@@忠實遵行祂誡命的人。
上主著天頂設立寶座；
@@祂的主權普及萬有。
有大權能的天使，聽趁上帝的話，
@@執行祂命令的使者啊，
@@（齊）恁攏著稱讚上主！
所有的天軍，執行祂旨意的差使啊，
@@恁攏著稱讚上主！
佇祂掌權逐所在所有的被造物啊！
@@恁攏著稱讚上主！
@@（齊）我的心神啊，著稱讚上主！