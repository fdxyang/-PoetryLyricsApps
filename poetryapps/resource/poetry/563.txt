563. 美妙音樂互上帝得榮耀

1.
美妙音樂互上帝得榮耀，
對主尊崇，人驕傲會自消，
親像受造萬有齊聲稱讚：
哈利路亞！

2.
咱常發現作樂聲音和諧，
對新角度體會音響世界，
佇禮拜中大受感動稱讚：
哈利路亞！ 

3.
歷代教會用聖詩及禮典，
用信、用疼、用世界眾語言，
雖無完全，猶為真理見證：
哈利路亞！  

4.
回想惡魔攻擊真光彼暝，
耶穌豈無導學生同吟詩？
咱也著來稱頌救主得勝：
哈利路亞！

5.
著用逐種樂器作樂謳咾，
有聲的人齊聲歡喜稱呼，
願主賜咱信心常常稱讚：  
哈利路亞！