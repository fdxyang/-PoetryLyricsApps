549. 主啊！求祢洗我的腳

1.
主啊！求祢洗我的腳，
互我齊全清氣屬佇祢。
求祢洗我的腳，
互我明白曉悟祢奧祕。

2.
主啊！求祢開我的目，
互我看見榮耀祢啟示。
求祢開我的心，
互我謙卑順趁祢旨意。

3.
主啊！求祢牽我的手，
互我行佇真道無偏離。
求祢加我的信，
互我贏過試煉，除僥疑。

4.
主啊！求祢壯我的膽，
互我勇敢擁護祢真理。
求祢堅我心志，
互我無嫌艱苦，永隨祢。

5.
主啊！助阮互相洗腳，
謙卑腰，屈低親像祢。
助阮相疼和睦，
驕傲、嫉妒、紛爭攏除去。
 
【尾聲】 主啊！求祢洗阮的腳，互阮齊全清氣屬佇祢。