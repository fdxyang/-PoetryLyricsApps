180. 全能獨一的王

1.
全能獨一的王，阮人所著尊崇，
常常敬奉；暝日顧阮無離，
逐時施恩保庇，深深疼阮大家，
續到天下。

2.
永活的道耶穌，阮人所著稱呼，
祢有看顧；甘願替人釘死，
互人罪過脫離，閣做眾人中保，
互人倚靠。

3.
至尊真理的神，能感化萬民，
互人換新；歡喜惦人心內，
助阮放拺歹代，做阮大家導師，
導阮到天。 

4.
謳咾三位一體，造化萬民的父，
疼人上帝；仁慈施恩普遍，
公義威嚴顯然，賞罰無有偏情，
攏照公平。