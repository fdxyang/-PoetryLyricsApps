75. 我主故鄉拿撒勒

1.
我主故鄉拿撒勒，
樹木青翠到極；
至大人君主耶穌 
曾經過這小路，
暝日時常啲來往，
心神快樂清爽；
聖子佇遮培養大，
欲救贖我罪過。

2.
數念在世主耶穌，
生活謙卑樸素；
無穿奢侈的衣裳，
頭殼無戴冕旒；
救主基督大人君，
成做木工身分，
為著替我開活路，
臨到世間受苦。

3.
天軍稱讚主耶穌，
尊名受大稱呼； 
祂做人子惦世間，
互咱享受平安， 
恩典無限大疼痛，
互咱得著向望；
看主真媠的腳步，
我願行主的路。