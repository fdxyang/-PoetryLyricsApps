184. 上帝疼痛哪會赫大

1.
上帝疼痛哪會赫大，歡喜施落互我！
揀我卑微小可的人，互我及祂近倚。
因為我知所信的救主，若深信倚靠，
會得祂保守，會保守所交託祂的，
會保守直到彼日。

2.
耶穌恩典哪會赫深，充滿佇我心內！
因為對信聖經福音，心會平安自在。
因為我知所信的救主，若深信倚靠，
會得祂保守，會保守所交託祂的，
會保守直到彼日。

3.
聖神感動哪會赫闊，互我深知過失；
承受福音心受感化，性命換新、正直。
因為我知所信的救主，若深信倚靠，
會得祂保守，會保守所交託祂的，
會保守直到彼日。

4.
父、子、聖神，三位一體，至聖、至高、至大；
尊貴，榮光永遠無替，謳咾祂名無息。
因為我知所信的救主，若深信倚靠，
會得祂保守，會保守所交託祂的，
會保守直到彼日。