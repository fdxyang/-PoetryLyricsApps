162. 著用基督耶穌的心

1.
著用基督耶穌的心做恁大家的心，
救主耶穌本是上帝，為著救人降世。

2.
謙卑屈低成做奴僕，存心到死順服，
甚至擔當十架慘死，上帝就高升祂。

3.
後來賜祂至高尊名，般過萬人名聲，
天頂地下萬族萬類，虔誠服事拜跪。

4.
萬民的嘴齊聲謳咾，稱祂做主耶穌，
來歸榮光天父上帝，尊名流傳萬世。