535. 福音鐘聲啲大彈

1.
福音鐘聲啲大彈，傳到眾海及眾山，
報傳得救歡喜消息，白白賞賜你及我；
「上帝將獨生子賞賜世間萬萬人，
信靠救主無論啥人會得永遠活穩當。」
福音鐘時時彈，傳到眾海及眾山，
福音鐘直直彈，報福氣互你及我。

2.
福音鐘聲猶啲彈，應該謹慎細膩聽，
若無反悔猶啲延延，穩當抵著大驚惶；
「逃走保全性命，莫得歇佇此所在，
莫得越頭，莫得看後，驚了抵著大災害。」
福音鐘時時彈，傳到眾海及眾山，
福音鐘直直彈，報福氣互你及我。

3.
福音鐘聲有啲請，咱人應該來就近，
莫得推辭主的宴席，莫得看輕主的恩；
「我是活命的餅，養飼心神的欠缺，
罪過色緻親像朱紅，我會洗到白若雪。」
福音鐘時時彈，傳到眾海及眾山，
福音鐘直直彈，報福氣互你及我。