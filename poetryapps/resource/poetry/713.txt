啟應文63 希伯來11

信是對所向望的事有把握，對無看見的事會當肯定。
@@古早人因為此個信得著上帝認定接納。
對信，咱知宇宙是對上帝的話創造的；
@@按呢看會著的是對看㬟著的來造的。
對信，亞伯比該隱獻卡好的祭物互上帝；
@@對此個信，伊得著上帝認定接納做義人。
雖然亞伯已經死，
@@通過此個信，伊猶啲講話。
對信，以諾無經驗死，受遷徙去上帝遐。
@@人無閣看著伊，因為上帝給伊遷徙去；
以諾無受遷徙以前，已經互上帝認定接納。
@@無信就㬟互上帝歡喜，
因為親近上帝的人一定著信上帝有存在，
@@閣信祂會互尋求祂的人得著報賞。
對信，挪亞對猶㬟看著的事有聽上帝的警告，
@@存敬畏的心，造一支大船就伊全家。
對此個信，伊定世間人的罪，
@@閣根據此個信，伊成做義的繼承人。
對信，亞伯拉罕受召去啲欲承受做產業的地的時，
@@雖然呣知欲去叨位，猶拘伊有順趁出去。
諸個人通過因的信攏得著上帝認定接納，
@@呣拘無得著所應允的，
@@因為上帝為著咱有卡好的安排；

祂的旨意是愛諸個人及咱有份佇此個安排，
@@按呢所信的才會當完全實現。