409. 施恩的主永遠疼人

1.
施恩的主永遠疼人親像活水長流，
祢是光明燦爛的主，若早起的日頭；
世間迷惑雲霧圍我，求祢一盡拍散，
心內烏暗前途無明，願主真光引導。

2.
今世苦難有時包圍互咱憂悶失志，
魔鬼惡毒百般迷惑，愛咱靈魂永死；
求主互我充滿聖神，大受安慰歡喜，
倚靠天父所賜氣力，堅固釘根真理。

3.
早起的風吹來吹去，著趁時來做工，
黃昏暗霧雖然罩近，猶原著囥向望；
日日注神來看耶穌，愈明上帝款式，
求主互我心神換新，才會及主親密。