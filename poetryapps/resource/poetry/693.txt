啟應文43 以賽亞12

佇彼日，你會講：
@@上主啊，我欲感謝袮；
雖然袮有對我受氣，
@@袮的受氣已經息，袮有安慰我。
看啊，上帝是我的拯救者；
@@我倚靠祂就攏免驚；
主上帝是我的氣力，我欲唱歌稱讚；
@@祂是我的救主。
祂是我的上帝，我欲稱讚祂；
@@祂是我祖先的上帝，我欲尊祂做大。
@@（齊）恁會對救恩的水泉歡喜汲水。
佇彼日，恁會講：
@@著感謝上主，求叫祂的名，
將祂的所做佇列邦報揚，
@@講起祂的名已經受尊崇。
恁著唱歌稱讚上主，祂的作為真顯赫；
@@願此個代誌遍傳普天下。
住佇錫安的人啊，著歡喜唱歌；
@@以色列聖的上帝佇恁中間真偉大！