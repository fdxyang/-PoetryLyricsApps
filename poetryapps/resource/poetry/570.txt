570. 主上帝，我堅固石磐

1.
主上帝，我堅固石磐，幫助我，
閣做高臺保護所在，扶持我；
世上危險若準風雨，慈悲聖手逐時扶助，
祢翼下安穩照顧，永保護。

2.
屬世享樂，污穢罪過，棄拺，
主上帝，求祢幫助我欣慕祢；
抵著誘惑災難彼時，伸祢聖手扶持保庇，
求祢助我堅心決意，永靠祢。

3.
世上親像雲霧暗暝，趕散，
聽候天光清早的時，迎接祢；
彼時以後無起風湧，賜阮平安，會得太平，
大聲謳咾佇主面前，永無停。