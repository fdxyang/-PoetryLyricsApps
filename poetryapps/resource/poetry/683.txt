啟應文33 詩篇139

上主啊，袮有鑑察我，識我。
@@我的一舉一動你攏知；
對真遠袮嘛看會出我的心思。
@@我行路我歇睏，袮攏啲看；
我的所行所做，袮嘛攏知。
@@上主啊，我猶未開嘴，
袮已經知我欲講甚麼。
@@袮佇我的前後照顧我；
袮親手保護我。
@@袮的知識赫呢奇妙，
赫呢高深，超過我的了解。
@@去叨位，我才會當逃避袮？
走到叨位，我才會當逃閃袮？
@@我若爬上天，袮佇遐；
我若落陰間，袮嘛佇遐。
@@我若飛到日出此旁，
抑是去到日落彼旁，
@@就若佇遐，袮的手嘛會引導我，
袮的正手嘛會扶持我。
@@我若求烏暗給我蓋起來，
叫暗暝給我遮截，
@@對袮來講，烏暗無算是暗，
暗時親像日時赫呢光；
@@對袮來講，烏暗及光明攏仝款。
上帝啊，袮的意念實在真[亻奧]了解！
@@袮的心思實在㬟算得！
我若欲算，比海沙卡多；
@@若算會了，嘛㬟當透徹袮的奧妙。
上帝啊，求袮鑑察我，知我的心思，
@@考驗我，知我的意念。
求袮指點我，互我無歹行為，
@@導我行永遠的道路。