89. 聖主頭額今受傷

1.
聖主頭額今受傷，
受辱俯頭悲傷，
四圍眾人侮辱祢，
編刺冕旒強戴；
哦！主頭額極榮光，
祢是福氣源本，
雖受侮辱血淋漓，
主，我歡喜認祢。    

2.
我主所受的苦痛
全為有罪的人，
對我犯罪忤逆祢，
累祢受苦慘死；
今我立約跪主前，
為祢受苦我肯，
求祢慈愛看顧我，
施落恩惠滿滿。 

3.
我著怎樣來感恩
獻互親愛人君，
因為我主受苦死，
憐憫疼痛無比；
求祢互我永屬祢，
就免失志傷悲；
主啊，願我佇一生
疼祢、隨祢無停。

4.
臨終求主倚近我，
本身顯出我看， 
願主可憐來拯救，
解放互我自由； 
心目見主心堅定，
注神看主無停；
見若對信離世間，
享受主疼無限。
阿們。