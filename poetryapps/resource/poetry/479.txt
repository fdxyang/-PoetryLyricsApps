479. 看此個破碎的世界

1.
看此個破碎的世界，戰爭、慾望無盡；
求主賜阮佇此世代，和平願望成真：

2.
期待刀劍拍做犁頭，槍矛拍做鐮刀，
戰爭武器攏總失效，和平世界重造；

3.
佇遐戰旗無閣攑起，哨角也無出聲，
地上戰爭攏總停止，美夢已經得成。

4.
佇遐武力無閣展威，公義無受阻礙；
崇高理想實現發揮，願望無受破壞。

5.
和平人君犧牲來死，拯救沉淪萬邦，
對墳墓中得勝閣起，互阮得新向望。

6.
求主帶來美好世界，充滿仁愛國度，
地上和平直到萬代，永及上主復和。