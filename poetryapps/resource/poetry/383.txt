383. 我今勸恁著獻家己

1.
我今勸恁著獻家己來做聖潔活祭，
這是上帝心所歡喜，神靈服事無假。

2.
莫得及此世間像款，變化換新心志；
明白上帝善良純全通歡喜的旨意。

3.
忖度家己呣通般過，照你信心份量；
咱佇基督成做一體，逐體攏有功用。

4.
所得恩賜各無相同，辦事忠實認真；
先知、教師敖教示人，幫助著用實心。

5.
歡喜憐憫，疼著無假，怨恨歹，親近好；
敬疼兄姊宛然一家，熱心常常祈禱。

6.
供給聖徒，疼出外人，著祝福，莫咒詛；
同樂同憂，款待相仝，心志莫得好高。

7.
恁著專心圖謀好事，盡力相和、忍耐；
因為伸冤在佇上主，著用好卡贏歹。