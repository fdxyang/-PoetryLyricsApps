啟應文26 詩篇111

佇稱讚上主！佇正直的人聚集的大會中，
@@我欲全心感謝上主。
上主的作為真奇妙，
@@互意愛祂作為的人攏通學習。
祂的作為充滿尊貴威嚴；
@@祂的公義永遠存續。
上主行奇事互人紀念；
@@祂有恩惠，有憐憫。
祂賜米糧互敬畏祂的人；
@@祂會永遠記得祂的約。
祂對祂的子民顯明祂的作為有大權能，
@@將列邦的產業賜互因。
祂的手的所做信實公平；
@@祂的教示攏可靠，
永遠㬟改變，
@@照信實、正直執行。
祂救贖祂的子民，及因訂永遠的約。
@@祂的名是聖，通敬畏。
敬畏上主是智慧的根本，
@@遵行的人才是聰明。
@@（齊）上主應該永遠受稱讚！