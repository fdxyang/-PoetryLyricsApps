648. 傳道

1.
三十年拿撒勒，盡心盡意為人子，
知人性沉罪孽，決心入世來拯救；
約翰面前先受洗，試煉拍破魔鬼計，
踏出家門背鄉井，從此傳道無了時。

2.
上帝國欲來臨，一目囁久連鞭到，
著悔改，信福音，準備進入天父兜；
天國親像撒種籽，撒佇逐種的土裡，
無心落土㬟開花，有心結實百百倍。

3.
踅街頭，趡巷尾，到處醫病閣趕鬼，
落海邊，入野地，四界招人來跟隨；
盡心盡性疼上帝，聖經不變的律例，
疼人親像疼家己，新的誡命新倫理。

4.
日也磨，暝也磨，無暝無日直直磨，
有也好，無也好，世人得救祂就好；
八項福氣叩心門，烏暗角落照真光，
苦口婆心頻苦勸，苦勸眾人越倒轉。

【尾聲】
茫茫人海生靈塗炭，遙遙天鄉回頭是岸，
天堂門外枵閣寒，天父厝內福滿滿。
天堂門外枵閣寒，天父厝內福氣滿滿。