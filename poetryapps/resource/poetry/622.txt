622. 至大上帝，願祢導我

1.
至大上帝，願祢導我
穩過今世曠野地，
我真軟弱，祢大權能，
用手牽我無犯罪；
天的米糧，天的米糧，
求祢日日養飼我，
求祢日日養飼我。

2.
活命水源求祢賞賜，
我心嘴焦大欣慕，
火炷、雲柱求祢顯出，
導我頭尾行天路；
全能救主，全能救主，
賜我氣力永保護，
賜我氣力永保護。

3.
後日行到約但河墘，
驚惶、僥疑免纏絆，
刣贏死失地獄的主，
保我穩到迦南岸；
我就吟詩，我就吟詩，
永遠感謝謳咾祢，
永遠感謝謳咾祢。阿們。