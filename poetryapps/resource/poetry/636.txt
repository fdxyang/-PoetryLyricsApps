636. 加利利清靜湖邊

1.
加利利清靜湖邊，涼風啲吹樹枝，
耶穌曾宣佈福音，上帝國欲來臨。
今過二千年現在，求祢聖國緊來，
願祢實現祢旨意，佇地親像佇天。

2.
面對真艱難日時，哀傷吐氣暝時，
體驗救主佇身邊，無久會變青天。
今過二千年現在，求祢聖國緊來，
願祢實現祢旨意，佇地親像佇天。

3.
啥時祈禱會受聽，上帝國完全成，
壓迫、怨恨攏消散，和平仁愛滿滿？
今過二千年現在，求祢聖國緊來，
願祢實現祢旨意，佇地親像佇天。