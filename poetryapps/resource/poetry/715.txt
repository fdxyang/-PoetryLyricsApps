啟應文65 啟示錄21

我有看見新的天新的地，
@@因為前的天前的地已經過去了，海嘛無去。
我閣看見聖城，新的耶路撒冷，對天頂上帝遐降落來，
@@親像新婦粧好勢欲迎丈夫。
我閣聽見著有大的聲音對寶座發，講：
@@看啊，上帝的會幕佇人的中間！
上帝欲及[亻因]做伙徛起；
@@[亻因]欲做祂的子民；
上帝欲及[亻因]同在，做[亻因]的上帝。
@@祂欲擦去[亻因]目睭攏總的目屎；
無閣有死失，嘛無閣有哀傷、喉叫、痛疼，
@@因為前的代誌已經過去。
後來，做佇寶座彼位講：「看啊，我將萬物攏換新！」

@@祂閣講：「著寫起來，因為諸個話真實可靠。」
祂閣給我講：「完成啦！
@@我是阿爾法及亞米茄。是開始及結束。
嘴焦的人我欲將活命水的水泉白白互[亻因]飲。
@@得勝的人會承接諸個；
我欲做[亻因]的上帝，
@@[亻因]欲做我的子兒。」