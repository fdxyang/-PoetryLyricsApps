116. 道成肉體來出世

1.
道成肉體來出世，取人形像做卑微，
為著救贖背重擔，決斷行向各各他；
各各他山斷魂路，淒淒冷風伴苦途，
早日降生佇草槽，現今十架做歸所。

2.
茫茫山野亂腳步，重重世事擾心波，
既然甘願受勞苦，就得順趁作羊羔；
沉沉十架壓肩頭，陣陣凊汗直直流，
滿腹苦楚吞入喉，一步一步向父兜。

3.
救贖腳跡步步行，步步行出主的疼，
為著罪人獻性命，成全恩典功勞成；
主今呼召咱跟隨，看無家己背十架，
奉獻本身做活祭，就通榮光父上帝。