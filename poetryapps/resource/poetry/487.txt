487. 耶穌疼我，耶穌疼我

1.
耶穌疼我，耶穌疼我，祂關心佇我；
出去，入來，倒啲，起來，時刻疼無息。
耶穌疼我，我心大歡喜，
耶穌牽我，耶穌導我，
吟詩感謝祂。

2.
耶穌叫我，耶穌叫我，愛我做光燈；
我著懇求，祂欲助我，四界照真明。
耶穌疼我，我心大歡喜，
耶穌牽我，耶穌導我，
吟詩感謝祂。

3.
祂欲聽我，祂欲聽我，聽細子祈禱；
我所欠用，我所意愛，逐項對祂討。
耶穌疼我，我心大歡喜，
耶穌牽我，耶穌導我，
吟詩感謝祂。

4.
耶穌顧我，耶穌顧我，時常保護我；
我欲倚靠祂給我抱，心歡喜滿滿。
耶穌疼我，我心大歡喜，
耶穌牽我，耶穌導我，
吟詩感謝祂。