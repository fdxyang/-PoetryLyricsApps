559. 永遠啲掌管宇宙的上帝

1.
永遠啲掌管宇宙的上帝，
眾星辰歡喜唱歌啲轉踅，
引導萬民離開烏暗深坑， 
來進入榮光燦爛的日子；
阮求祢時常引導閣治理，
互阮通得祢氣力及扶持。

2.
阮是上帝所贖、所疼子兒，
是聖子所疼姊妹及兄弟；
願主聖神親像鴿仔降臨，
入阮中間互阮合一同心；
及上帝結連歸向祢得救，
及耶穌結連做永遠朋友。

3.
阮欲同心怨恨邪惡、橫逆，
同心愛一切公義及美德，
同心歡喜出聲吟詩謳咾，
同心憂悶，悲痛化做祈禱；
對主能力解放祢眾子兒，
互阮趁真道，隨祢到一世。

4.
求祢賜阮戰甲持防危險，
攑堅固籐牌及聖神的劍；
願祢信實的話感動指示，
阮只有求祢所愛的勝利；
無論快樂、憂悶、貧賤、富貴，
阮欲服事祢，做真實子類。

阿們。