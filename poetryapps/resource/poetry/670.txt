啟應文20 詩篇90

主啊，袮世世代代是阮的避難所。
@@眾山猶未受造，
大地及世界猶未造成，
@@袮永永遠遠是上帝！
袮互土造的人歸回土粉，
@@講：「人啊，著回歸原本。」
對袮來看，一千年親像過去的昨日，
@@親像暗暝的一更。
@@（齊）袮用大水給人沖走；
人生親像一場眠夢：
@@親像草早起時吐?芛；
早起時發起來，茂盛，
@@暗時，凋謝，焦去。
阮因為袮的受氣消滅，
@@因為袮的大受氣驚惶。
袮將阮的罪過排佇袮面前；
@@阮秘密的罪佇袮面前暴露出來。
阮的日子攏佇袮的受氣下過去；
@@阮的一生親像吐一個氣。
阮的歲壽不過是七十；
@@若勇健通到八十。
阮得著的不過是勞苦憂愁；
@@人生親像啲飛，一目[目聶]久就過去。
啥人感受會著袮受氣的威力？
@@啥人了解袮受氣的可怕？
求袮焦阮會曉算家己的日子，
@@互阮的心有智慧。
上主啊，袮甚麼時才欲改變心意？
@@求袮憐憫袮的僕人。
求袮透早就互阮享受袮的慈愛。
@@阮一世人充滿歡喜快樂。
袮互阮一生有偌多艱苦災難，
@@嘛互阮一生享受赫多歡喜快樂。
求袮互袮的僕人看見袮作為，
@@互阮的子孫看見袮的榮耀。
主阮的上帝啊，
@@求袮賜福互阮！
@@（齊）求袮互阮一切的工作順利；
@@求袮互阮所做的一切亨通。