啟應文13 詩篇42

上帝啊，我的心迫切欣慕袮，
@@親像鹿迫切欣慕溪水。
我的心嘴焦欣慕上帝，永活的上帝；
@@我甚麼時會到上帝面前去朝見？
我暝日用目屎準飯吞；
@@因一直問我：「你的上帝佇叨位？」
我早前導眾人做陣去上帝的厝，
@@用歡喜稱讚的聲大家守節。
我追念諸個代誌，
@@心非常悲傷。
我的心啊，你是按怎鬱卒？
@@是按怎佇我內面哼哼嘇？
著仰望上帝；我猶久欲稱讚祂，
@@因為祂是我的拯救者，我的上帝。
我的上帝啊，我的心佇我內面鬱卒，
@@所以我欲對約旦的地及黑門以及米撤的山數念袮。

袮的瀑布出聲，深淵及深淵相呼應；
@@袮的波浪，袮的大湧淹沒我。
日時上主施落祂的慈愛，
@@暝時祂互我唱歌，對賜我活命的上帝祈求。
@@（齊）我欲對上帝，我的石磐，講：
袮哪會怎㬟記得我？
@@我是按怎因為對敵的壓迫悲傷硞硞行
我的對敵欺負我，拍碎我的骨頭；
@@因一直問我：「你的上帝佇叨位？」
我的心啊，你是按怎鬱卒？
@@是按怎佇我內面哼哼嘇？
著仰望上帝；我猶久欲稱讚祂，
@@因為祂是我的拯救者，我的上帝。