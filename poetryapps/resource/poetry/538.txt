538. 我心大歡喜，主惦身邊

1.
我心大歡喜，主惦身邊，雖然佇世界，若準佇天；
做上帝後嗣滿心歡喜，救主用寶血洗我清氣。
今我愛報揚，暝日謳咾，為我主耶穌贖罪功勞，
今我愛報揚，暝日謳咾，為我主耶穌贖罪功勞。

2.
虔誠來順服，心內安寧，天堂的福氣若佇目前；
天使也降落及我往來，報揚主耶穌慈悲仁愛。
今我愛報揚，暝日謳咾，為我主耶穌贖罪功勞，
今我愛報揚，暝日謳咾，為我主耶穌贖罪功勞。

3.
專心來順服，凡事平安，信靠我救主福氣無限；
儆醒來聽候向望主來，惦佇主耶穌滿心仁愛。
今我愛報揚，暝日謳咾，為我主耶穌贖罪功勞，
今我愛報揚，暝日謳咾，為我主耶穌贖罪功勞。