199. 主啊，啥人會通寄腳

1.主啊，啥人會通寄腳
佇祢的布棚？
至大上帝，祢的聖山
啥人會通徛起？
2.就是所行正直的人，
所做也是公義，
佇伊心內所想逐項，
講出誠實情理。
3.伊無用舌來加誣人，  
  無歹款待朋友，
  伊對厝邊無尋空縫，  
  無想欲報冤仇。
4.伊用目睭看輕匪類，
  尊重疼主的人， 
  發出咒誓，雖受剋虧，
  也無變換搖動。
5.伊銀借人無為利息，　
  無受賄賂做歹， 　
  此號的人得主能力，　
  永永堅固自在。