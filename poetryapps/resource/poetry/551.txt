551. 好膽，好膽認基督

1.
好膽，好膽認基督，咱互耶穌救贖，
戰旗攑高閣奮志，准祂名受辱；
主導軍兵著隨祂直到對敵降服，
定著連連會得勝，萬國攏歸基督。

2.
好膽，好膽認基督，號頭的聲啲迫，
今日是主啲交戰，今日攻破對敵；
仇讎兇惡免驚伊，基督的兵卡贏，
戰場愈險愈堅固，心志益發勇健。

3.
好膽，好膽認基督，一心靠主能力，
血氣的力真不足，靠家己無利益；
著穿福音的盔甲，儆醒祈禱無息，
抵著危險無懍懾，莫嫌艱苦著磨。

4.
好膽，好膽認基督，交戰無久會息，
今日艱苦拋性命，明日得勝唱歌；
到尾見若有得勝通得永活冕旒，
也及榮光的君王福氣永遠享受。