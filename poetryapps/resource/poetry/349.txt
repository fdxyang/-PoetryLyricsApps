349. 祈禱的時此時極好

1.
祈禱的時此時極好，我心脫離俗情煩惱，
閣通就近天父面前，將心所愛祈禱無停；
我曾抵著災禍艱難，祈禱的時會得平安，
閣我專心祈禱的時，會互魔鬼及我相離。

2.
祈禱的時此時極好，天父歡喜聽我祈禱，
萬有主宰極其富有，迫切懇求祂就賞賜；
天父教我及祂親近，愛我信靠受祂大恩，
今將逐項掛慮靠祂，歡喜聽候祈禱的時。

3.
祈禱的時此時極好，互我的心無閣煩惱，
盡一世人倚靠祈禱，臨終氣斷心靈安和；
彼時靈魂離開身軀，就會朝見疼我的主，
無閣煩惱，無閣傷悲，永遠享受天堂福氣。