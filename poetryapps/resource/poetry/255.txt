255. 聖會獨一的地基

1.
聖會獨一的地基是主耶穌基督，
對主真道來建置，設立永遠天國；
對天降臨贖回伊，作主聖潔新娘，
用血、用愛來買伊，替死佇地面上。

2.
逐國受召，受主揀成做一體廣闊，
大家遵奉這聖經，同心信主來活；
獨一聖名咱稱呼，承受天的米糧，
相及向望、大欣慕，所受恩典一樣。

3.
雖有世人的譏莿，有時抵著擾亂，
有時大家相分離，辨明真理異端；
心目看主佇頭前，榮光滿意完成，
直到聖會攏得勝，享受安寧平定。

4.
聖會設立佇地上，結連三位一體；
屬主過往的朋友，及主交陪無替；
咱對稱義得著救，攏是對主恩惠；
願咱會及祂同樣，佇天及主做堆。