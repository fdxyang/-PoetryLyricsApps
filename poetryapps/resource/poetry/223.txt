223. 徛起至高隱密所在

1.
徛起至高隱密所在，佇主安全地帶，
彼人惦佇全能蔭影，平安福氣久長。

2.
我欲講起自然有的，祂作我的山寨，
閣也作我的避難所，永遠互我倚靠。

3.
祂欲救你脫離羅網，逃閃瘟疫苦痛，
祂的信實作你籐牌，翼股擁你無害。

4.
暗暝更深雖然通驚，你也攏免驚惶，
日時啲飛的箭厲害，倚靠上帝無礙。

5.
佇烏暗中瘟疫流行，心通安然平靜，
日晝毒症互人死無，你也莫得煩惱。

6.
祂欲為你吩咐使者保你路途好行，
用手扶你保護疼惜，你腳無觸著石。

7.
你若求叫，祂就應允，賜你尊貴名份，
危急的時及你同在，互你平安自在。