350. 求主施大恩

1.求主施大恩
互我來親近，
我心欣慕，深深意愛，
情願此時誠心敬拜；
求主降落來，
永我心內，
永我心內。
2.求主祢出聲
叫我相及行，
我心憂悶，深深煩惱，
甘願靠主就會消無；
求主永看顧，
以後免煩惱，
以後免煩惱。
3.求主做中保
  互我長倚靠，
  我犯罪過千千萬萬，
  憂悶、掛慮、鬱啐、艱難；
  求主伸手牽，
  滿心大平安，
  滿心大平安。
4.求主導我行，
  我心免驚惶，
  我若艱難，抵著破病，
  祢會顧我若佇身邊；
  耶穌曾講起，
  「我無放拺你，
  我無放拺你。」
5.求主及我住，
  榮光互我看， 　
  我真歡喜永遠歸祢，
  我愛及祢永無相離；
  求主同徛起，　　　
  永遠無相離， 　
  永遠無相離。阿們。