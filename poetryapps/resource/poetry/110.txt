110. 謳咾、榮光、尊貴以及權勢

1.
謳咾、榮光、尊貴以及權勢，
智慧、權能流傳直到萬世；
一切榮耀歸佇得勝的主，
天國寶座、冕旒是祂所有！

2.
主耶穌受舉起佇天高高，
坐佇寶座榮顯直到永遠；
救主現在戴天國的冕旒，
及祂聖子民用新歌來唱。

3.
天頂齊出聲報揚主的名，
地上啲傳報聖主大的疼；  
河川及海洋，平地及山頂，
萬有攏謳咾救主大權能。

4.
地面快樂透上天到萬世，
天父的疼痛日日降落地； 
感謝及榮光，謳咾及尊貴，
咱應該同心謳咾主恩惠。 

5.
咱穿白衫，咱手攑棕樹枝，
謳咾羊羔，將榮光歸佇祂；
甘願受害死為咱受埋葬，
今復活上天作萬王的王。