啟應文17 詩篇65

上帝啊，人著佇錫安稱讚袮；
@@隔著對袮謝所下的願。
聽人祈禱的主啊，
@@全人類攏欲就近袮。
罪壓倒我；
@@呣拘阮的過失袮攏欲赦免。
袮所揀選，互[亻因]親近袮，住佇袮殿院此款人，真有福氣！
@@阮欲因為袮的厝，袮的聖殿的服氣心滿意足！
日出日落的所在，袮互[亻因]歡呼；
@@袮眷顧土地，落雨灌沃，互土地真肥。
上帝的河，水滿滿；
@@袮按呢準備土地，供給五榖。
袮灌溉田園，修平土地，
@@落夠额的雨水互土肉軟軟。
@@（齊）袮賜福互農作物大欉。
袮用豐收做年冬的王冠；
@@袮經過的路有油啲滴，
連曠野的草埔嘛有油啲滴。
@@山頭用歡喜做帶縖，
草埔用羊群做衫穿，
@@山谷用五榖做外套[礻曼]。
@@（齊）[亻因]攏歡喜出聲吟詩。