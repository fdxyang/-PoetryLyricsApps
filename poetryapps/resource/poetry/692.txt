啟應文42 以賽亞11

耶西的老樹頭會吐芛，
@@對伊的根會發枝。
上主的神欲及伊同在：
@@就是智慧聰明的神，
計畫及勇氣的神，
@@智識及敬畏上主的神。
@@（齊）敬畏上主是伊的歡喜。
祂㬟照目睭所看來審判；
@@祂㬟靠耳孔所聽來判斷。
祂欲用公義維護散赤人；
@@祂欲用公平保障互人看無起的人。
祂欲用裁決做棍摃逼害者；
@@祂欲發命令處死邪惡的人。
祂欲用公義治理；
@@祂欲用信實統治。
豹狼及綿羊會做伙住；
@@豹及山羊仔子會做伙睏。
牛仔子及獅會鬥陣食；
@@細漢囝仔會做目者看顧因。
牛母及熊會做伙食草；
@@因的子會做陣歇睏。
@@（齊）獅會親像牛食草。
食奶的嬰仔會佇蛇的孔口𨑨迌；
@@斷奶的囝仔會伸手入去毒蛇的穴。
佇我聖山的逐所在，
@@因一定㬟受傷，㬟受害。
因為對上主的認識會普及全地，
@@親像水充滿大海。