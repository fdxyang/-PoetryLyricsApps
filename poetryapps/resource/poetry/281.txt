281. 上帝此時臨在

1.
上帝此時臨在，大家同心敬拜，
佇主面前虔誠服事；上帝佇聖殿內，
大家恬靜禮拜，心肝專一敬虔跪拜。
獨一真父上帝，信靠祢免掛礙，
謳咾祢到萬代。

2.
上帝永遠存在，聽彈琴瑟和諧，
萬姓萬族圍纍敬拜；聖哉，聖哉，聖哉！
音韻透到天涯，天使聖徒近前服事。
懇求主俯落聽阮所吟卑微聲，
欲謳咾祢尊名。

3.
懇求萬福源頭，清氣我心齊透，
只靠聖主慈悲長流；親像聖使齊齊
看祢燦爛榮耀，互阮謳咾透到父兜。
聖旨意到永遠，萬軍的主臨到，
管理聖會做頭。

阿們。