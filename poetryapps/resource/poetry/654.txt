啟應文4 詩篇5

上主啊，求袮聽我講，
@@知我的苦情。
我的王，我的上帝啊，
@@求袮聽我求叫的聲，因為我對袮祈禱。
上主啊，早起時求袮聽我的聲；
@@早起時我對袮懇求，閣聽候。
因為袮呣是意愛罪惡的上帝；
@@邪惡，袮㬟容允
驕傲的人㬟當徛佇袮面前
@@做歹的人攏是袮所怨恨。
講白賊的，袮欲滅因；
@@刣人及奸詐的，攏是上主所厭惡。
呣拘因為袮豐盛的慈愛，我通入袮的殿；
@@我心存敬畏，佇袮的聖殿敬拜。