137. 羊九十九倒啲平安

1.
羊九十九倒啲平安，
攏受羊廄保護，
只有一隻失迷山間，
離開羊廄迷路；
流浪山嶺遍行荒埔，
無受良牧管理照顧，
無受良牧管理照顧。  

2.
廄內賰羊猶九十九，
豈足主心意？
主講：「彼隻也是屬我，
現今及我相離。」
路途雖然嵁硈斜斜，
著去曠野尋羊來遮，
著去曠野尋羊來遮。

3.
受贖的人無一個知
主潦偌深溪水， 
所過暗暝偌長偌害，
才到迷羊的位；
主到曠野聽見羊聲，
枵餓、無力、欲死、真驚，
枵餓、無力、欲死、真驚。

4.
路中血跡逐位染紅，
這血對叨位來？
主流寶血顯明疼痛，
互羊免受害；
救主腳手受傷跡跡，
為著尋羊互莿所刺，
為著尋羊互莿所刺。

5.
山坪、山嵌、山腰逐旁
有聲對遐啲起，
音韻響亮透上天庭，
尋著我羊歡喜！
寶座四圍天使應聲，
「歡喜！迷羊倒來天城！」
「歡喜！迷羊倒來天城！」