467. 數念過往親人朋友

1.
數念過往親人朋友，心㬟禁得悲傷憂愁；
過去佇主大家親密，相及交陪用心誠實；
現在已經離別咱去，靈魂惦佇救主身邊。

2.
信主的人哪著煩惱？因為救主互咱通靠；
無論死活攏有平安，享受恩典福氣無限；
靈魂離身脫出苦海，進入天堂榮光所在。

3.
數念過去歷代聖徒熱心疼主行天的路，
遵趁道理報揚主名，干證福音好膽無驚；
看因所行佇地面上，實在做咱真好模樣。

4.
今咱大家著受安慰，仰望救主通得恩惠，
靠祂才有永活向望，一生隨主呣是空空；
無久大家欲閣相見，永遠快樂安歇佇天。