485. 主，助阮互相接納

1.
主，助阮互相接納，親像祢接納阮，
教阮做兄弟姊妹，建立相疼模範；
懇求祢阮中間，助阮信心堅定，
阮攏受完全接納，實現疼痛人生。

2.
主，求祢教阮學習日常生活中間，
追求佇人生路途，信心、向望、幫助；
主，助阮關心別人，無分本國、外邦，
無論佇啥款情景，攏得扶持疼痛。

3.
求主接納改變阮，感動堅定心志，
逐日佇現實中間，用疼實行真理；
遵趁祢接納模樣，直到情願心服，
坐桌領受祢赦免，享受醫治快樂。

4.
今日猶有多多人渴慕得著安慰，
期待受尊重接納，得著麵包、公義；
用新的眼光、方法，凡事堅持真實，
求主聖神來更新，解放阮得合一！