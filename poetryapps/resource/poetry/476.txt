476. 全能至尊的神！

1.
全能至尊的神！坐榮光寶座，
祢用風歕號令，熠爁做刀；
求祢對高天頂顯出祢慈悲，
現時賜阮和平，永遠無離。

2.
至大慈悲的神！世人棄拺祢，
忽略溫柔、憐憫，背祢教示；
求祢莫得發出通驚大受氣，
現時賜阮和平，永遠無離。

3.
正義源頭的神！人類反抗祢，
總是主祢的話留存萬年；
一切虛假罪惡㬟徛祢身邊，
現時賜阮和平，永遠無離。 

4.
智慧無比的神！對聖火鍛鍊，
地上回復自由，真理普遍；
經過烏雲暗霧，聖國啲迫近，
祢欲賜阮和平，佇祢時陣。   

5.
彼時祢眾子兒用感恩敬虔
謳咾主救因出危險刀劍；
世人對天四邊，齊聲來吟詩，    
萬國享受和平，榮光歸祢。