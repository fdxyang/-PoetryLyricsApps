啟應文47 以賽亞49

眾海島啊，著聽我的話；
@@住佇遠遠的人啊，著注意聽。
我佇胎裡，上帝就揀召我；
@@我佇老母的腹肚，祂就叫我的名。
祂互我的嘴親像利刀，
@@給我藏佇祂手的致蔭下，
閣互我成做磨間的箭，
@@給我囥佇祂的箭袋。
祂有對我講：你是我的奴僕以色列；
@@我欲因為你得著榮光。
我就講：我拍拼是空空；
@@我盡力做，無彩工，嘛無利益。
猶久我靠上主替我伸冤；
@@我的上帝會找我的所做給我報賞。
@@（齊）我佇胎裡，上主就造我做祂的奴僕，
欲互雅各歸向祂，
@@互以色列佇祂遐聚集。
因為上主看我做尊貴；
@@我的上帝成做我的氣力。
祂有講：你做我的奴僕，通興起雅各的支族。
@@導以色列賰落來的子民倒轉來。
@@（齊）呣若按呢，我欲互你做卡大的事；
我嘛欲設立你做列邦的光，
@@互我的拯救傳到天邊海角。