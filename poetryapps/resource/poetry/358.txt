358. 我今來倚主祢面前

1.
我今來倚主祢面前，恭敬、虔誠、謙卑；
愛守聖禮趁祢命令，按呢來數念祢。

2.
祢的聖體替我受死，天裡真餅是祢；
新約的杯我伸手接，行這來數念祢。

3.
客西馬尼祈禱慘慼，祢的心肝傷悲；
汗滴若血，為我的罪，豈呣著數念祢？

4.
今我心目看十字架，我主佇遐釘死；
上帝羊羔做贖罪祭，我的確數念祢。

5.
來數念祢苦痛艱難，想祢疼我無比；
我一世人活佇世間，決斷欲數念祢。

6.
直到我嘴㬟會閣吟，無力，性命欲息；
主大榮光對天降臨，求主著數念我。