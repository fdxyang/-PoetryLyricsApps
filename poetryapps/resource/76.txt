76. 上帝差祂獨生子兒

1.上帝差祂獨生子兒，
羊廄內卑微出世，
三十年久孝順父母，
盡情義，敬愛兄弟；
三年傳道，四界奔波，
暝及日祂直直磨，
狐狸有孔，鳥隻有巢，
咱的主無位通歇。
2.為著疼咱臨到世間，
甘願擔一切苦難，
祂受鞭拍，咱得醫好，
受刑罰，咱得平安；
親像一粒落土種籽，
十字架頂替咱死，
今有復活，閣再艸吐芛，
遍地上開花結籽。
3.道成肉體恩臨萬邦，
  主是路，主是向望，
  導咱脫離罪惡烏暗，
  入父兜得著解放；
  此款疼痛即呢完全，
  咱著數念，咱著傳，
  傳主公義，傳主仁愛，
  傳主福音到永遠。