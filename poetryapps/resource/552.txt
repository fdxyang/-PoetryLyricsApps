552. 大家勇敢同齊腳步

1.
大家勇敢同齊腳步，
雖然經過烏暗路，
咱的頭前遙遠路途
有咱救主啲保護；
星啲導路燦爛光明，
攑頭看伊來進前。

【複歌】
倚靠上帝好膽進前，
著進前，著進前，
倚靠我主來進前。

2.
功名富貴放佇後面，
專心為主來精進，
為著正義應該勇猛，
修整戰甲來進前；
無靠勢力，無靠本事，
倚靠全能咱的主。(複歌)

3.
莫互名聲、人情、勢力
引誘、纏絆及迷惑，
聽趁命令向主正路，
無趁世間的法度； 
屬世私慾以及虛榮
應該攏總除到清。(複歌)

4.
咱若專心行主正路，
真實跟隨主耶穌，
到尾福氣、平安、歡喜，
主欲賜咱到滿意；
咱著時常同齊腳步，
勇敢經過烏暗路。(複歌)