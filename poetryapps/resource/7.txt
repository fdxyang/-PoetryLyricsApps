7. 行佇山林小路吟詩謳咾
1.	行佇山林小路吟詩謳咾，溪水輕輕流，
蟲thōa輕聲和； 行佇山林小路用心領受， 
主奇妙創造和諧自由。 
2.	行佇山林小路感謝唱歌， 花蕊四界湠，
蝴蝶同做伴； 行佇山林小路注神觀看， 
主奇妙創造遍地充滿。 
3.	行佇山林小路心頭輕鬆， 鳥隻飛啊飛，
涼風微微吹； 行佇山林小路靜靜體會， 
主奇妙創造權能所做。 
4.	行佇山林小路恬靜祈禱， 青草puh新芛，
樹椏發新枝； 行佇山林小路全心仰望， 
主奇妙創造萬有尊崇。