466. 佇彼旁榮光土地

1.
佇彼旁榮光土地，
我靈魂的祖家，
我歡喜逐日進前
到彼時上天庭；
我逐日愈想愈愛
到天父榮光所在，
佇遐有親友聖使
為著我啲等待。

2.
疼的光大照顯明，
佇祖家彼一旁，
雖隔斷地上姻緣，
會相接閣結連；
光的星雖然失去，
佇彼位榮光發起，
雖絕望、艱苦、失志，
會復到大歡喜。

3.
佇彼時父母子兒
通相見，佇天， 
眾親友、兄弟、姊妹
永遠住父的家；
佇彼位天氣清彩，
無煩惱，無流目屎，
到彼時欲看真明，
閣相見佇天庭。