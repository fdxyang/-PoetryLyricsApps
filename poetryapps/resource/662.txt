啟應文12 詩篇40

我耐心聽候上主；
@@祂有俯耳孔聽我的哀求。
祂對死亡的陷坑，對土糜中給我牽起來；
@@祂互我徛佇石磐頂，互我的腳步安穩。
祂教我吟新的詩，唱歌謳咾咱的上帝；
@@真多人看著就敬畏來信靠上主。
@@（齊）專心信靠上主的人真有福氣！
伊無拜偶像，
@@無及拜假神的人做伙。
上主我的上帝啊，袮有為阮成就真多奇事；
@@啥人會當及袮比？
袮為阮安排的計畫赫呢多，
@@欲講嘛講㬟了。
祭祀及禮物袮無愛；
@@燒化祭及贖罪祭袮嘛無愛。
袮有開我的耳孔通聽，
@@所以我應講：我佇遮！
@@（齊）袮對我的指示攏記佇律法。
我的上帝啊，袮的旨意我歡喜聽趁；
@@袮的律法佇我心內。