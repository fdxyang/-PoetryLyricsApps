8. 攑目觀看穹蒼無窮

1.	
攑目觀看無限穹蒼， 
千萬星辰佈滿天空，
和諧齊全光明系統，
宣揚上帝創造豐功。
日頭出現東升西落，
彰顯上帝權能創造；
祂發光輝照遍宇宙，
施展大能統管萬有。


2.	
黃昏日落月娘出現，
光照大地故事連連，
無言無語講起由來，
謳咾上帝聖潔光彩：
佇祂周圍無數光星 
親像萬千明燈閃熠，
一面歡呼一面運行， 
謳咾上帝信實恩情。
 
3.	
日月星辰無分節令 
長期靜默運轉無停，
雖然轉踅無出聲音， 
遵照天律發出光明。
世間眾人歡喜來聽 
穹蒼傳出榮耀的聲，
佇光明中永遠謳咾 
全能上主偉大創造。