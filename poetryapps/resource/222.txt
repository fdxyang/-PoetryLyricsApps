222. 上帝做阮代代幫助

1.上帝做阮代代幫助，
也做將來向望，
互阮閃避大湧風颱，
永安穩所在。
2.全能寶座蔭影下面，
聖徒徛起安心，
上帝聖手夠額通靠，
做阮穩當保護。 
3.眾山猶未生出以前，
世界猶未形成，
  祢對永遠就是上帝，
久長不變無替。
4.對祢來看，雖然千年 
親像過了一暝， 
  暗時一更實在真短，
一目久就過。 
5.光陰啲過親像大水 
一盡互伊流去，
　功名富貴宛然眠夢，
實在攏是空空。
6.上帝做阮代代幫助，
閣做將來向望，
  抵著艱苦求祢照顧，
做阮永遠門戶。阿們。