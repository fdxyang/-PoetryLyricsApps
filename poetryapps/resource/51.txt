51. 星辰燦爛照暗暝

1.
星辰燦爛照暗暝，伯利恆城靜微微，
忽然天頂光映映，曠野牧者大驚惶；
空中出現眾天使，唱歌謳咾報因知，
宣講聖子降落來，消息傳到全世界。
榮光歸至高上帝，地上萬民福無替。

2.
星辰燦爛照草埔，燈火細細照街路，
舊布提來包耶穌，槽裡焦草作床舖；
為著拯救來降世，上帝聖子成肉體，
甘願謙卑來屈低，人世苦杯祂無推。
榮光歸至高上帝，地上萬民福無替。

3.
遙遠東方有博士攑目向天啲深思，
看見天頂出大星，就知救主有出世；
千里迢迢來朝拜，經過荒埔到猶太，
帶來禮物攏獻上，黃金、沒藥及乳香。
榮光歸至高上帝，地上萬民福無替。

4.
天人隔斷對罪來，罪心長大道心害，
前我降服魔鬼國，順趁私慾背基督；
主差牧者來培養，我豈通做迷路羊，
願獻我心做聖殿，誠心服事永無變。
願獻我心做聖殿，誠心服事永無變。