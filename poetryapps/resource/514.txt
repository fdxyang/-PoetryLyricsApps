514. 感謝主，賜水、土地、空氣

1.
感謝主，賜水、土地、空氣，
祢賞賜萬物，攏有好旨意；
赦免阮霸佔、污染閣破壞，
助阮更新全地上生態。

2.
感謝主，賜阮礦物、金屬，
互阮發展交通，起造房屋；
赦免阮搶奪、惡用閣毀壞，
助阮更新全地上生態。

3.
感謝主，賜阮無價能源，
原子能豐富，太陽能安全；
赦免阮浪費，誤用惹災害，
助阮更新全地上生態。

4.
感謝主，編織自然生態，
成做地球一領外衫可愛；
赦免阮急性，無意中破壞，
助阮更新全地上生態。

5.
感謝主，為阮創造地球，
互阮代代徛起，久長享受；
求主助阮節儉、分享、關懷，
請來更新全地上生態。