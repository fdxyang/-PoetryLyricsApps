441. 上帝聖神引導保護

1.上帝聖神引導保護，
鴿仔火焰開活路，
活命根源先知呼聲，
祝福記號就是疼：
賞賜能力引導人類，
所賜恩典愈加添，
勇敢前進親像使徒，
聖會逐所在堅固。
2.救主基督、君王、牧者、
道成肉體獻性命，
做咱老師、醫生、奴僕，
罪人朋友，除驕傲：
願主祢來殷勤培養，
活出良牧好模樣，
賜勇氣疼痛熱情，
對祈禱言行顯明。
3.創造主宰活命賞賜，
真理超越人心思， 
智慧泉源滿有憐憫，
賞賜赦免恩情深： 
知阮氣力、軟弱心性， 
做祢差用常警醒，
顧守教會堅定穩固，
失錯中求主導路。
4.三位一體，上帝奧祕，	
神性多樣無分離，
用人智慧得深透，
過教會眾信條：
助阮受召無分身分，
上主真像報人知，
聖工使命相及完成，
榮顯主名盡一生。