533. 我真愛講這故事

1.
我真愛講這故事，
天頂奧妙的代，
論主極大的榮光，
以及祂大仁愛；
我真愛講這故事，
因為我知是實，
互我心安兼知足，
贏過芳花甜蜜。

【複歌】
我真愛講這故事，
上天也講這故事，
永遠新新的故事，
數念疼我的主。

2.
我真愛講這故事，
愈想愈有滋味，
世間逐項所向望，
攏總及這比；
我真愛講這故事，
對這受大感激，
所以報我所經過，
望恁來得利益。(複歌)

3.
我真愛講這故事，
親像樂器的聲，
逐擺愈想愈出奇，
愈講也愈好聽；
我真愛講這故事，
世人真多未聽， 
上帝聖經所記載，
福音救人的聲。(複歌)

4.
我真愛講這故事，
雖然聽到熟熟， 
猶原愈枵愈嘴焦，
欣慕愛聽到極；
到佇榮光的所在，
啲吟天頂的詩，  
也是記念這故事，
救主仁愛無比。(複歌)