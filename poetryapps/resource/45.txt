45. 謳咾大闢的後裔

1.	謳咾大闢的後裔，
 受抹油主基督，
 照父所定來降世，
 掌管天下萬國；
 祂來欲解除壓制，
 囚犯得著解放，
 給人赦罪歸天父，
 公平治理萬邦。
2.	主來互人有安慰，
 救人脫離悲傷，
 喪鄉欠缺受恩惠，
 軟弱變做堅強；
 吐氣的人通吟詩，
 烏暗變做光明；
 靈魂艱苦閣餒志，
 主欲互因安寧。
3.	祂欲降臨若雨水 
 施落恩惠賜福；
   仁愛向望若花蕊 
 互人前途快樂；  
   和平使者行做前，
 叫世人著相疼；
   救主公義大顯明，
 榮光歸祂聖名。
4.	基督是得勝人君，
 永遠坐祂座位；
   威嚴顯赫著敬尊，
 全人類著拜跪；  
   此世間常常變遷，
 救主應允無變；
   基督聖名大顯現，
   永遠互人欣羨。