273. 至尊的主宰，上帝是聖

1.至尊的主宰，上帝是聖，
咱佇祂面前著恬靜恭敬；
心肝著謙卑承受真理，
稱謝謳咾祂極大的慈悲；
主上帝全智，祂恩典無限，
主上帝至大，祂賜福互咱。
2.永活的天父，上帝是疼，
祂賞賜聖子替咱獻性命；
救主流寶血洗咱的罪，
傳主的福音﹐干證咱著做；
一齊謳咾主，吟哈利路亞，
專心服事主暝日攏無厭。
3.全能的君王，上帝是義，
  咱著順服祂，得活命福氣； 　
  主欲佇末日審判人類，
  人著緊反悔通享受恩惠； 　
  信徒入天堂得榮光歡喜，
  成聖親像祂，同謳咾吟詩。