73. 細漢囝仔，恁著來聽

1.細漢囝仔，恁著來聽，
天頂地下攏吟詩，
真好消息報眾細子，
互恁大家大歡喜；
早佇山野清靜所在
多多天使曾傳報，
今逐年佇咱的城內
聽這消息同謳咾。
2.聽恁出聲謳咾吟詩，
今請恁講，報阮知，
這好消息阮愛聽伊，
這大奇事愛理解；
上帝疼痛世界眾人，
卑微出世咱中間，
作咱朋友，倚靠穩當，
歡喜安慰常幫助。
3.救主放拺榮光座位，
曾親像咱做嬰仔，
祂無看重世間富貴， 
甘願用槽做搖籃；
細漢囝仔，恁著來聽，
大家唱歌大歡喜，
真好消息報眾細子，
主耶穌已經出世。